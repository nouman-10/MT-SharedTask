AWKIKAY MIKUYTA KAMACHICHISHKA TANTACHIK KAMACHIY


                                     I KAPAKNIKI

                                  Hatun kallarikuna 

1 niki. Kay kamachiyka Mamallakta pay llankanata imashina paktachina mañay yuyayta
churanatami charin; shina runakunata, ayllullaktata, llaktakunata kikinllatak achka uksi, alli
mikunata charichun yachayñanta mashkanatami imashinapash kamanka, kawsaypi
punchanta achka mikunata charichunmi rikunka.

Mikunata kamachichishka awkikayka tawka uchilla kamachikuna tantarishkami kan, kayka
allpamanta murukunata pallashka mikunata tukuylla llaktayta willankapa churanami kan.
Shinallatak kay mikunakunata wakaychina, rantinchina, shuktakyachina, mintalanami kan,
shinallatak: uksi mikunata, alli mikunata mikunami kan, chay mikunakunaka: uchilla, iñu,
malta pakllapi tantarishka llankak runakunamanta, tukuylla kullkirayku tantarishkamanta,
chalwak tantarimanta, iñu llankakwasimanta, makirurakmanta           shamuchunmi kan.
Kaykunaka tawkasami tarpuy kawsayta, ñawpa yachaykunata, ñawpa tarpuykunatami
sumaychana kanka. Kayta paktapakta tiksiwan, yanapaywan, runakunata yaykuchiwan,
pachamamatapash charirayaywanmi kanka.

Mamallaktami hatun kamachikkunapak patawan, suyu kamachikkunapak patawan, tukuylla
llaktay mikuyta awkichi kamachichishkata mirachinka, kaytaka Mamallaktapak
Mamakamachiypi churashkata katishpa Llikapak Hatun Ushaykuna kimirikta mirachinka.

2 niki. Imashina, paktachina karmapash.- Kay kamachiypak kachaykunaka tukuylla
runapak, tukuy runakuna munashka, tukuyta tantachik, hatun kuskapurata nikikunami kan.
Sumakta kawsanapa yachaykunata patachinka, awki mikuypak imapachapipash
achkasami yachayta, ruraytapash paktachinka.

Paypak karmaka pallamushka murukunamanta chakramikuymi hamutarin;              tarpuy
tawkasami       kawsay,    muyukuna,     yachaykuna      taripaymanta,    yachaypura
rimanakuymantapash hamutarinmi. Shinallatak muru mirarimanta, mushukyachimanta,
wakaychinamanta, kullkaymanta, mintalaymanta, mikunamanta nishaninmi; mana
unkushka murumanta, may alli murumanta, chapurishka muyumanta, may allimikuy
muyukunamantapash risichin; runakuna chaypi kachun saywashka allpata, tarpuy
saywakunata; yaku tiyakkunata; paklla wiñariyta, chakramanta mikunatapash riksichin;
shinallatak tarpuy kapukkamayta, pakllapi llankaykunata, chakrapi llankaykunapash
riksichin; uchilla llankaywasipak, sapsi tantaripak tantarishkakunapash, iñu llankay
wasiyukkuna, iñu, uchilla, malta llankaywasikuna hamutarin; imashina kullkichina,
imashina awki mikunata rurakkunapash hamutarinmi.

Kay kamachiy kushka uchilla kamachiykuna, llaktaykunapash pachamamapak hayñita
mana kichkichishpallami sumaychanka, pachamamapi tiyakkunatapash sumaychankami;
pachamamata charirayana tiksiwan kimirishpa, murukunata alli pukuchinatapash
kamankami.

3 niki. Mamallaktapak ruraykuna.- Mikuyta awkiyachinkapa rurayka, Mamakamachiypak
281 nikipi paktachichun nishpa mañashka hawa, kaykunatapash paktachinatami charin:

a) Alli mikunata kunan pachapi paktachun charirayana, kipamanpash tiyachun charirayaypak
mirachina; chakra wiñariy llankaywan shuktaklayaman kachun mirachina. Kay kamachiyka
tawkasami tarpuymanta, wiwakunamanta, chalwaymanta, chalwa wiñachinamanta,
sachapi tiyak mishki murukunata tantashkamanta shamuk mikuykunawan kachunpash
mirachina;

b) Allpamanta llukshishka kapukkunata mikuchun yuyayta tiyachina, shina ama shuklla
chawchachun, alli allpata ama shuklla hapichun, allpata shuktaksami alli rakinatapash
churanami kan;
   c) Runakunapak kullki ukupi, yanapak kullki milka ukupipash tankanami kan, iñu
   llankaywasiyukkuna,     iñu,    uchilla,  malta   llankay   wasiyukta,     chaypi
   llankakkunamantapash tankanami; uchilla, pakta pukuchikkuna allita kapukyachishpa
   llankachunpash tankanami kan. Shinallatak mikunata kullkachinata, wakaychinata,
   mikuna katuna alli kachunpash tankanami kan;

   d) Uksi mikunakunata, wanuwan tarpushka murukunamanta shamuk mikunakunata
   mikuchun yuyachina, shuksamilla muyuta tarpuchun mana mirachinachu,
   tarpushkamanta shamuk murukunata rupachishpa chawrata rurachunpash mana
   sakinachu kan; ñukanchik llaktapak mikunatami kallaripi churana.

e) Kullkitupu llaktayta, manukullkita, kamachishka kullkita, chakramanta mikunata ukllak
hatun shuktak llaktaykunata wawanchina, shina kanchamanta mikunata ama
apamunapash kachun;

f ) Runakuna chaypi kachun mirachina, kariwarmi paktapakta rimanakushpa
kamachiykunata killkachun mirachina, shinallatak mikuna awkikayman kimirik wallpay
mirarikta chutachina llaktayta ñawpachinapash.

 4 niki. Kamachiyta Paktachina Kallari.- Kay kamachiyka: yanapay, kikinllatak ariniy,
achikllay, mana chikanyachishpa, tukuykunaman paktachun, kipa watakunapak kachun,
tukuy Mamallaktapi mikuna tiyachun, murukuna pukuchiypi tukuy kariwarmi kachun
kamachichinka; kullkita chaskinkapa runakuna tukuykuna yaykuchun, kawsaypurayay
kachun, mana unkuywan mikuna kachun, llankana uchilla wasikuna charikta, uchilla,
paktalla pukuchikkunapaklla kallari kamachiyta paktachishka kanka.

                                     II Kapakniki

                     Mikuna Kapukkunaman Imashina Yaykuna

                                    I wankuriy
                             Yakuman, allpaman yaykuna

5 niki. Yakuman Yaykuna.- Murukunata pukuchinkapa, imata kapukyachinkapa yakuman
yaykunkapa, yakuta hapinkapapash Yaku Kamachiypi nishkawanmi kamachichinka,
imatalla yakuwan ruranatapash uchilla kamachiykunapi nishkawanmi paktachina.

Yakuta chakrapi hichankapa, wiwakunaman upyachinkapa, chalwata wiñachinkapa,
murukunata mirachinkapa, shuktak llankaykunatapash rurankapaka Mamakamachiy
tiksishpa rikuchishkawan yuyarishpami churanka; yakuwan imashina shuktak
llankaykunata rurankapapash Yaku Kamachiypi imashina mañashka kaktami paktachina
kan.

6 niki. Allpaman Yaykuna.- Allpaman yaykuna, allpapi llankanapash runakunata
yanapana, pachamamata mana wakllichinami kanka.

Allpa awllika runakunaman llankayta kunami kan, llankaymanta kullkita hapishpa, kapukta
katushkamanta, llankashkamanta mana chanitapash paktapaktami kuna kanka; alli allpata
mana wakllichishpalla charirayanami kanka. Pachamamapak allpa awllika, tawkasami
kawsayman kawsayta kuchun wakaychina allpami kan. Shina kuz nikuk pampakunata,
sacha pampakunata, yakunikuk tawsami kawsayyuk chukchukuk sachakunata,
urkukunata, lunchikkunata charik wakaychina allpami kanka. Shinami Pachamamapak
hayñita, alli kawsayta sumaychachun wakaychina; kawsay muyuntin, riksina kuskakuna
tiyarayachun yanapanka.

Kikinpak allpata charina kamachiyka paktapakta patachishpa allpaman yaykunatami
paskanka, kay kamachiyka allpaman yaykuna hatun kullkitami tiyachinka. Hatun allpata
mashna sunita, shuklla tawka kuskapi charinata, ama shukpaklla tukushpa ñitirichunpash
patachinka, imashina kayta anchuchinata tupunkapash. Kay allpakunaka runakunata
yanapachun, pachamamapak kawsayta charichunpash yanapanatami charin. Shinallatak
uchilla allpakuna tantarichun, yaykurichun shuk ñantami churanka; tarpuna allpakunapi,
sacha pampakupi kitillakta wiñarichun wasikunata ruranatapash saywankami, maypimi
pachamama wañurikuk allpakunapi, maypi ñawpa kawsaykuna tiyashkapi, mankakuna
tiyakpi, chay kuskapi tarpuchun harkanka, kaytaka Mamallaktapak Mamakamachiy 409
nikipimi shina willakun.


                                     II Wankuriy
                           Tarpuytawkasami kawsayta Ukllay


7 niki. Tarpuytawkasami kawsayta Ukllay.- Mamallakta, runakunapash: sapsirishkata,
pachamama llikata ukllankakuna, wakaychinkakunami; shinallatak Tarpuytawkasami kawsay
kamayta kutintak sinchiyachinkapami wakaychinkakuna; payman kimirishka ñawpa
yachaykunatapash wiñariychunmi ukllankakuna, wakaychinkakuna. Tarpuy wiñariyta, tarpuy
tawkasami kawsayta patachik kamachiyka kamankapa mutsurik tupuy kamachiykunata,
kamaywasi kamachiykunata wiñachinka. Kaytaka muyukunata chakrushpa tarpushpa,
taripayta rurashpa, tawkasami wiwakunata, kiwakunata charirayanata ukllanka; muyukunata,
yurakunata, shuktak kawsaykunapak kullkakunata wiñachinka. Tarpuy tawkasami kawsayta
mirachikkunata, killpakkunatapash kullkiwan yanapashpa yuyachinka.

8 niki. Muyukuna.- Mamallakta, runakuna, sapsi tantarikunapash kikin muyukunata
mawkayachinata, wakaychinata, chaninata, rantinchinatapash kishpirishka kachun mirachinka,
ukllanka. Pukuchik llankaykunata, illuykunata, katikuykunata, muyukunata mintalayta, tarpuy
tawkasami kawsayta mirachinata chaypak wiñachishka kamachiywan patachinka.

Shinallatak muyusapikuna, muyukuna, kikin yurakuna, ñawpa yachaykunapash Ecuador
llaktapi kawsak runakuna charimushkami tukun; kay yachaykunataka pipash kichushpa
payman shutichishpaka mana apankachu, shuktaklaya yuyashpa shuwaywanpash mana
payman kikinyachinata ushankachu, Mamakamachiy 402 nikipi nishkawanmi mitsana.


                                   III Wankuriy
             Taripay, sumakyachaypi kana, yachaymanta rimanakuypash

9 niki. Taripay, mikuna awkiyaypa chutaripash.- Mamallaktaka tarpushkamanta
sumakruray mikuna tiyachun amawta taripayta wiñachinka, alli kawsayta kunka;
chakramanta shamuk sumakrurayta wiñachinka, shinami may alli mikunata allichina
yuyayta charinka; kapukyayta, allikawsay mikunata, tarpuy tawkasami kawsayta killpanka,
huntachinka.

Ashtawanka, paktachishka chaypikana taripayta sinchiyachishpa kamanka; chutarik llikata
wiñachinka, chay taripashka wiñarik sumakrurayta ranti kuchun sinchiyachinka; shina
sumakyachayta yachachun huntachinka. Kayka rimanakuypi tiksichishka kanka; uchilla,
malta kapukyachikkunata, kariwarmipak yachaykunata chanishpa rantinchinka.

Mamallaktaka ayllullaktakunapak, llaktakunapak, llaktayaykunapak yachaytapash
wakaychinka, tawkasami kawsay makinchi rurayta rikunka, pachamama muyuntintapash
rikunka. Kaytaka mutsurik tukuylla yuyaykunata killpanata, charirayanata ushachun
kamana kan. Shinallatak sapsi yachayta, amawtakunata, sumakyachaykunata, ñawpa
yachaykunata charirayachun ukllana, ayllu wiñaysapi tiyak, shukpilla tawka
kawsaykunata, tarpuy tawkasami kawsayta achiktalla yuyaypi charichun rikuna.

Sapsi yachayta, ñawpa yachaykunata, Mamallaktapak tawkasami yachay tantarishka
kakta mayhan yalapash pipash apachun mana sakinachu.

10 niki. Taripayta, chutariyta kamaywasiyanapash- Wiwakuna, tarpuykuna wiñariychun
amawta taripayta, sumakrurayta, chutaripash rurankapa, minkankapa mutsurik
kamaywasiyayta wiñachinka, mikuna llika hawa arinikunata, tukuylla llaktaykunata
yuyachinkapa paktachinka, washapi sakirik nikipi rikuchishkata paktanata yuyachina. Kay
llankayta pushankapa watapi asha asha kullkita churankami.

Mamallaktaka hatun yachanawasikuna, wiwamanta, tarpuymanta yachachik Pakta
Yachanawasikuna pakllapi kawsak runakuna mañaywan kimirik taripaypi kachun
mirachinka, chayllatatak ñawpachichun, willachun mirachinka.

11 niki. Taripayta, chutariyta yachaykuna.- Washapi sakirik nikipi rikuchishka ukupi
taripanata churan, kaytaka Amawta Mamallakta Llikapi, Mamallakta wiñariy paktay
yuyaypi rikuchin, shinami wiñarin:

a) Willana yachaykuna, chakramanta llukshik mikunata rurakkunaman sumakyachayta
tikra yachachina; ashtawankarin uchilla, malta pukuchikkunami kallaripi kanka; kayka
hatun kuskakunapi tawkasami wiñaykunapakmi kanka, tarpuy kawsay chirikunukta,
kawsamushka mamamuru sapikunatapash charinka.

b) Mamallaktapak suyukunapi tiyak chikan chikan mikunapak llikakunata allita rikunkapa
shuk yachayta rurana kan, kayka mikuna awkiyay alliyachina llaktayta yuyachinkapami
rurana kan.


                                    III Kapakniki
                      Kapukyay, pallashkamikuy mintalaypash

                                     I wankuriy
                                 Kapukyayta mirachi

12 niki. Mirachinkapa     Hatun Kallari.-       Mamallakta yanapayka uchilla, malta
kapukchikkunaman kachashka kanka, kullkiman yaykurinaman, runakunaman, saywa
allpaman, yanapayman, paktapaktaman, kawsaypuraman, ñawpa yachaykunata
wakaychiman tiksirishka kanka. Shinallatak mana shukllaman kachun, ñawipuraypi
kariwarmi pakta kachun,     mana chikanyachipi, charirayaypi, ashallapi, imamanta
sumakruraypi, alli yuyaypi, imatalla paktanapi, paktashkata punchanta rikunapi,
runakunata pushanapi, sumakruraypi, kullkipipash tiksishkami kanka.

13 niki. Yalli uchilla, uchilla, malta pukuchikkunata mirachina.-      Tarpushkamanta
kapukyachik iñu llankak wasiyukkuna, uchilla llankakwasikuna, malta llankak wasikunata,
pachamamapak hayñikunawan, Mamallaktawan yuyarishpa mirachina:

a) Kapukyachikunata allichinkapa, mirachinkapa tukuylla kullki mañachita karanka, kullki
churana kullkakunata sinchiyachinka; yanapak kullki mañachitapash kunka, chaypakka
kapukta kutin mirarichun kullkita wiñachinka, kaytaka kullkita churana kullkawan
mañachinka;

b) Murukunata pallaypi, hatun wiwakunata, uchilla wiwakunata charichun tukuyta,
ashatallapash mana kullkita hapishpalla yanapana, kaytaka: iñu llankak wasiyukkuna,
uchilla, malta llankak wasikunata, pukuchikkunaman karanka; shinami Mamakamachiypak
285 niki, 2 yupaywan kimirishka kanka;

   c) Iñu llankak wasiyukta, uchilla llankakwasita yanapanka, shinallatak iñu, uchilla,
   malta llankawasiyukkunatapash tantarichun patachinka, yanapanka, mirachinkapash.
   Kutin Mamakamachiypak 319 nikiwan yuyarishpa kapukyachinkapa, pallankapa,
   kullkankapa, wakaychinkapa, rantinchinkapa, shuktakyachinkapa,        mintalankapa,
   kapukkunata mikuchunpash yanapanka. Kaypak kamaywasika tantarinata, sumak
   rurayta, mintalayta, shuktakkunatapash yachachun yachaykunata wiñachinka, kaytaka
   tantanakuykuna kikinllatak sinchiyarichun, kawsarayachun yanapanka;

   d) Ñawpa imashina kashkaman tarpuywayllata rurashpa kutintak tikrachishpa
   charirayankapa kapukyachinata ñawpachinka, mikuna awkiyayta kamankapa
   tawkasami kapukchita ñawpachinkapash;

e) Makiwanlla chalwana llankayta, chalwata wiñachinata, lunchik muyukunata
pallanatapash mirachinka, wakllichishkamanta kullkita kunata alli kachun rikunka;

f) Pakllamanta uchilla, malta tarpuymanta kapukkamachikkuna wiñarichun yanapankapa
chaypak llankana ñankunata churanka;

g) May saywarishka allpakunapi runakuna kawsay mana wiñariyshka kakpi kutintak
tarpuykuna ashtawan pukuchun alli yachanakunata mirachinka;

h) Pukuchik wasikunapi, imashinami: kullka wasikunapi, kapukkunata shuktakyachikunapi,
chakiñankuna allichirichun uchilla wallpawan asha asha kullkita churachun yuyachinka;

   i) Murukuna mirarichun yanapanka, wiwakunamanta, sachamanta wanukuna allita
      rakirichun yanapanka, pachamamata ashatalla wakllichik rantishka wanuta allita
      rakishpa yanapankapash.

14 niki. Tarpuywayllata, wanuwan tarpuyta mirachi.- Mamallaktaka tarpuywaylla
pukuyta, wanuwan pukuyta charirayaytapash yanapanka; kaytaka mirachina ñanwan,
yachaykunawan, chaypak kullki mañachina ñanwan yanapanka; kay llakta ukupi
mintalanawan, istallaktapi katuna ukupi mintalana ñanwan, shuktakwanpash yanapanka.

Tukuyllamanpash rantina katikushpaka, iñu llankay wasiyuk tantanakuymanta kallaripika
rantinka, uchilla llankaywasimanta, kariwarmi uchilla pukuchikmanta, tarpuywaylla
pukuchikmantapash kallaripika rantinka.

15 niki. Tantarishka paklla tarpuy kapukkamayta miray.- Mamallaktaka uchilla, malta
tantanakuykunapi tantarishka     pukuchikpak tarpuywaylla kapukkamay wasikunata
mirachinka.

16 niki. Chalwa, yaku wiwakuna kapukyaypash.- Mamallaktaka chalwa pukukta, yaku
wiwakuna pukuktapash charirayanata mirachinka, patachinka; pachamama llika ukllana
uchilla kamachikunata churanka.         Shinallatak yankamanta allpata hapishkakunata,
lluchunkakamay hapishka allpata kutintak Mamallaktaman tikrachinka. Shina lunchik
chinkarishkata tarichun, kutintak wiñarichun, shinami kamachiy nishkata mirachinka.

Mamallaktaka makiwanlla chalwata      hapikkunata, tantarishka muyuta pallakkunata
ukllanka, shina mamakuchapi, mayupi,       chalwakunata, yurakunatapash, lunchikta
hapishpa wiñachikta ukllanka. Kay pachamamapi tiyak chukchukuk, tukurikuk
yurakunata, wiwakunata hapishpa kapukkamachik wasikunata rurachun mana sakinachu.

17 niki. Kapukyachik Kamachiyta mirachi. Tarpuy pukuymanta shamuk mikunakunata
mirachina, shinallatak tarpuy wiñariynata, wiwa wiñariynata, tarpuy kapukkamayta,
tarpuypi llankayta rikuchun kamachiyta mirachina. Tantarishka iñu llankaywasiyukta,
uchilla llankay wasita, uchilla, malta pukuchikkunata, llakta ukupi manu kullki
kamachishkata mirachina. Tarpuy mikunaman chayak kullkichik llikata mirachina,
kamaywasimanta ruraykunata, shuktak mutsurikkunata paktankapa            ñankunata
churarkakuna.

Wakaychimushka hutun kuskakuna pampakunaka Mamallaktaman tikrachishkami kanka,
kaykakunaka mana patachishkachu kanka.

Mamallaktaka allita rurashka llankayñanta, tarpunapi kana llaktaytapash kamanka,
shinallatak Mamallakta Wiñariy Paktayyuyaywan        kimirik saywashka allpapak
kamachiyta kamanka. Kaykunataka          pakllapi kawsak runakunapak kullkita
wakaychishpa, ruraypak pakta kachun, tarpuy mikunata patachinkapa achiklla uchilla
kamachiykunata chutashpa kamana.             Pakllamanta runakunapak kullkita
wakaychishpa yura tarpuykuna pakta pakta kachun kamanka, llankay hayñikuna,
pachamama llikata wakaychik kachun kamana.


                                     II wankuriy

                          Yuyachi mamakullkiman yaykuri

18 niki. Mamakullki.- Mikunata charik kapukyachik llankay ñawita wiñachinkapaka,
Mamallaktami kay hatun kuskata sinchiyachinkapa kullkichik larkata wiñachinka, kayka
kullkitupu sami yuyayta, kapukyayta, mintalayta tantanka. Shinallatak kawsay kamay
kullkita wiñachinka, kutintak ashayachik kawsaykamay llikata, shuktak tupukunatapash
churanka. Iñu llankaywasiyuk, uchilla llankay wasita, uchilla, malta pukuchikkunata
kallaripi kachun, chikanyachishkata charinka, kayka Mamakamachiypak 311 nikipi
nishkawanmi yaykunata charinka.

19 niki. Tarpuy mikuy kawsaykamay.- Chaypak kamaywasi, wiñariypak Tukuylla
kullkawasiwan chaypikay willaywan, kullkichik hatunkuskawan, runakuna yanapaywan
tarpuy mikuy llikawan mirachinka.          Pachamama wakllirishkamanta, yunka allpa
chakirishkamanta, kurukuna, chirikunuk kapukchita, tarpuyta, wiwayta llakichishkata
allichinkapa kullkita mañachinata mirachinka; katuna pampapi kapukkuna ashayakpi
uchilla, paktalla kapukchikkunaman kullki yanapayta mirachina.
20 niki. Tarpuy mikuypak yanapay.- Alli pukushka murukuna katuna rantina pampapi
mana alli chanipi katurikpi, chani urayakpika, mikunakuna illakchayakpika Mamallaktami
chani ama urayachun kullkita karanka. Kaytaka iñu llankaywasiyukman, iñu
llankaywasiman, uchilla, paktalla llakirishka kapukchikkunata akllashpami kullki yanayta
paykunaman ashtawan mirachinka.


                                    III wankuriy
                      Tarpuy mikuyta mintalay, huntachinapash

21 niki. Llakta ukupi mintalaykuna. - Mamallaktaka mikuna awkiyaypak Mintalana
Hatun Llikata wiñachinka, kapukyachikkunapak makimanta mikukkunapak shimiman
chayachun shuk ñanta churanka; chay paktachunka shinallatak allita, mana wakayashka
mintalana ñankunata rurachun yuyachinka. Ashtawankarin, mikuna murukunata pallashka
kipa     imashina allita wakaychichun, mintalachunpash rikunka. Shinallatak iñu
llankaywasiyukkuna, uchilla llankaywasikuna, uchilla, paktalla mikuna kapukchikkunata
tantachichun mirachinka, shina paykunapak murukunata, churashka mana alli chaniwan
mintalayta ukllankapa ñanta churanka; kaytaka          hatun mintalaykunawan rikuna,
kapukkamaywan rikuna, kullki yuyarishkakunawan kullkimanuyta, ima mitapi kullkita
kunata chimpapurashpa rikunka.

Kikinllatak karupi kamachikkuna kapukkunata rantinchinkapa, mintalankapa alli
wasikunawan, alli hillaykunawan murukunata pukuchikkunaman yanapanka. Paykunaka
kapukyachikkunapak makimanta, mikukkunapak shimiman chayachuntakmi yanapanka,
shinami paypura yanaparinka; kay llankay runakuna kullkiwan yanaparishpa mushuk
kimirimi kanka.

Chaypak churashka kamachiyka iñu llankaywasiyukkuna, uchilla llankaywasikuna, uchilla,
paktalla   kapukchikkuna, mikukkunapash chanita yanantin patachinkapa ñankunata
churanka. Shinashpa maypipash kachun mishanakuyta, ashallakuna kapukunata charikpi,
ashalla tantarishpa charik tukukpi,paykunallatak rantishpa shuwakpi      anchuchina,
wanachina kachun kamachiyta churanka.

Mamallaktaka mikuna kapukkunata pallashka            katikuy kipa allita wakaychinkapa,
mintalankapapash allichirichun ñakarinka.

Chaypak churashka kamachiyka      maypipash kachun mishanakuy, ashallakuna
kapukkunata charik, shuwaykuna ama tiyachun anchuchina, wanachina ñankunatami
churanka.

22 niki. Llakta ukupi huntachi.- Mamallaktaka sumakta rurakkunapak tantanakuywan,
kapuchikkunata, mikukkunata tapushpa mutsurik tiksi mikunakunata wakaychinka, alli
mikunakunata watanta churanka; shinami Mamallaktallatak pukuchishpa, kikin llaktapi
mikuna tiyachun, kanchamanta mana rantina kachun achka alli mikunata churanka.

23 niki. Istaman mintalay.- Tarpuy wiway llaktaypak, ista mintalaypak minkashka
Kamaywasikunami mikunata apamuna, kachanata charichun ñankunata churanka;
mikunata kamarinatapash paktachinka, shinallatak imashina paktachina ñankunata,
manuchikunata churanka. Kaykunaka kikinllatak mikuna awkikayta mana llakichinkachu.

Ashtawanpash, llakta ukupi katunata ukllachun yuyachishpa kamachiykullki llaktayta
churankakuna, istallaktapi tiyak kapukkuna, kay llaktapipash tiyakpika shuktak llaktamanta
mana rantinachu, may alli mikuna mana kakpipash mana rantinachu. Kamachiypi mana
churashka mikuna kakpi, mikuna rurana tatkita mana charikpipash kay llaktaman mana
yaykuchinachu.


                                      IV wankuriy
                         Allikawsay, tarpuymanta mikuypash

24 niki. Allikawsayman yuyay.- Allikawsay, tarpuymanta mikuna kamayka chakrushka
alli mikunata ñawpachinaman, mirachinaman paktana yuyaytami charin, runakunapak
allikawsayta ukllanatapashmi charin; shinallatak ancha unkushka mikunakunata mikukpi
ancha unkuykuna runakunata ama hapichun harkana, anchuchina, ashayachinatapash
charinmi.

25 niki. Wiwapak, yurapak allikawsay.- Mamallaktaka wiwakunapak, yurakunapak
unkuykuna    ama yaykurichunmi harkanka,  chapankapash. Shinallatak tarpuywan
pukuchinkapa, kapukamachinkapa, wakaychinkapa, mintalankapa   rurayta rikunka;
chayka sumak llankay paktachun, minkachun purichinka. Chaypakka, Mamallaktami
wiwakunapak, chakrakunapak unkuyta sapimanta pichana hatun willayta charinka,
pachamamawan mashiyak wiwakunapak hampita, yurakunapak hampita mirachishpa
charinka.

Runakuna mikuna wiwakunaka kutintak mirachishka, karashka, wiñachishka, yallichishka,
allikawsayta charik kanka, chuyalla kuskapi wañuchishkami kanka, shinami mana
unkuyyuk aycha kanka.

26 niki. Tawkasami sumak rurayta, paypak kapukunapash.- Ecuador llaktataka yanka
muyuta tarpunamanta, wakllichishka muyumanta kishpiyrishka kachunmi willarin.
Mamallakta pushak arinishkawan, Mamallakta Tantanakuy arinishkawan, Mamallakta
wakinpi anchata mutsukpillami allita rikushpa wakllichishka muyukunataka kay llaktaman
yaykuchina kanka. Mamallaktaka kawsaykamay uchilla kichkichik kamachiywanmi
patachinka, shinami mushuk kawsay sumakrurayta mawkayachinata, mushuk muyuta
tarpunka, mashkayyachaytapash kallarinka; muyukunata mawkayachinata, mintalaytapash
kallarinka. Yachaymashkayta charinata munashpa wakllichik kawsay sumakrurayta
rurachun mana sakinachu.

Wakllichik muyumanta wacharishka tiyakkunaka chuyalla kakkuna, tarpuymanta
kakkunatami apamushka kanka, rurarishka kana ushankakuna. Chay muyukunaka mana
ushayta charik, pakishka, mikunkapalla allimi kanka; allita rikuna kallarita sumaychashka,
shinaka runapak allikawsayta, mikuna awkikayta, pachamama llikatapash mana
llakichinkachu. Waklliriklla tiksiwan pakishka kapukkunaka killkawan shutichishkami
kanka, imashinami Kamachiy nishkata katishpa mikukta ama unkuy hapichun, unkuyta
harkakwan patachishkami kanka.


Kamachiyka, tarpuy tawkasami kawsayta, kawsay sumakrurayta, kapukkunata mawkayachita,
mintalayta patachichun; shinallatak wiwakunaman, yurakunaman alli kawsaymi mikuna
awkikayta churanka, pachamamapak hayñita sumaychaychik hillaykunata kamana, uksi
mikunatapash kamachun, shina iñu llankaywasiyukkunata, uchilla llankaywasikunata, uchilla,
paktalla kapukchikkunatapash chikanyachishka allita yanapayta churashka kanka.

                                      IV kapakniki
                               Puchukay, allimikuypash

27 niki. Allimikuykunata mikuchun yuyachi.- Zalayaykunata, mana alli mikuykunata
ashayachinkapakmi Mamallaktaka wanuwan tarpushkamanta shamuk alli mikuykunata
mikuchun yuyachinka, kay mikuykunata katuchunpash, willaykachachunpash yanapanka,
uksi alli mikunata mikuchun yachachina. Imashina mikuna kakta riksina, ima mikuytalla
charikta riksina kachun, alli mikuyta charinkapa tukuylla llaktaymanta kimirinakuna.

28 niki. May alli mikuy.- Ashalla allimikuy chanita charik kapukkunata yachanawasikunapi
katuchunka mana sakinachu. Kallaripi yanapana runakunaman mana alli mikunakunata
karachun, mana alli mikunata rakichunpash mana sakinachu.

Mamallaktaka tiksiyachana yachaykunapi allimikunawan kimirik yuyaykunata yachachun
yaykuchinka, shina chakrushka uksi may allimikuyta charik mikunakunata mikuchun
mirachina.

Allikawsayta, yachayta, mikukkunata kamakta kamachiychishka kamachiyta patachinka,
may alli llikata churankapa mutsurik ñankunata tiyachinka, churanka; may allitapash
illunka, alli mikuyta mikuna yachaykunatapash churanka; mana alli mikunata mana mikuna
willaytapash ankikunapi, willakpankapi, karurikuchikpi tukuy llaktaman willaykachanka.

29 niki. Llaki tiyakpi mikunamanta.- Llaktakunapi pachamama wakllirishkamanta, yunka
allpa chiktarishkamanta llakikuna alli mikunaman mana yaykuchikpika, Mamallaktami
chay llaki katikuy pacha llakirishka runakunaman, llaktakunaman achka alli mikunata
chayachinka. Chay wakllirishka kuskakunata, wasikunata, allpatakunata kutintak
allichichunka runakunaman llankayta kushpami yanapana.

30 niki.       Mikuymanta Mamallaktapak hatun willay.- Mamallaktami             iñu
llankaywasiyukkunamanta, iñu llankaywasikunamanta, uchilla, paktalla chakramanta
pukuchikkunamanta alli mikuna murukunata rantina yuyarikunata yuyachinka, churanka.
Shina alli mikunata ukllak yachaykunata, kallaripi yanapana runakunaman alli
mikunakunawan yanapanka. Ashtawankarin hatun willaykunata, alli mikunata mikuchun
yachachinata mirachinka, kallaripika ayllullaktakunapi uksi murukunata imashina
punchanta mikunata mirachina.


                                      V Wankuriy

                       Awkikay mikuypak runakuna chaypikay

31 niki. Runakuna chaypikay.- Kamachiykunata rurayta mirachina, mikuy awkikaypa
tukuylla llaktaykunatapash mirachina; kaypakka maymashna runakuna chaypikachunmi
chaskinka. Mamallakta, runakunapash tukuy ayllullaktakunaman pampachishpa
willashpami chayanka, kayka mikuna Awkikay Mikuy Llikawan mukuyachishkami kanka,
shinami chikan chikan kamachikkunapak patapi kanka.

                          YALLICHINALLA CHURASHKAKUNA

Shukniki.- Mikuna Awkikay HatunTantanakuyman yaykurik                      runakunamanta
kachashkakunaka, Llaktayuk Chaypikachun Rikurayak Tantanakuy yanapaywan, kay kamachiy
Kamachiy Kipukpi killkarishka kipa, manarak 60 puncha paktakpimi shutichishka kanka.

Ishkayniki.-      Mikuna Awkikayta Hatun Tantanakuy wallparishkamanta 180 punchakunapi
tukuymashna chaypikana wiñarinka, kayka: kamachiyman, patachik kamachiykunaman kimirik
mañaykunata rurana yuyaywanmi tukuy mashna tantarishpa atinakunka, shinami: allpata, saywashka
allpata mawkayachinkapa, allpaman yaykunkapa mañay yuyaykunata ruranka. Shinallatak: sapsi
allpaman, tarpuy tawkasami kawsayman, muyuman, tarpuy wiñariyman, tarpuy
kapukkamayman, tarpuypi llankayman, wiwa alli kawsayman, yura allikawsayman yaykunkapa
mañayta ruranka; shinallatak paklla runa, kikinrunakuna tukuylla kullkita mañayman,
allikawsayta patachiyman, karashka mikuyman yaykuchun ruranka.


Kay rurashka mushuk kamachiytaka Utkachikmi shuk wata mana yallipi rimashka kanka,
kipaka ña kamachiy tukuchun Mamallakta Llakta Tantanakuyman kachashka kanka.


Kimsaniki.- Kay Kamachiyta 365 puncha mana yallipi, ña Kamachiy Kipukpi killkarishka kipa,
kay kamachiypak, 19 nikipi willashkata paktachishpa, chakramanta mikuna kawsaykamay llikata
mirachinka.

Chuskuniki.- Mamakamachiy 180 punchakuna mana wichiman, chakramanta mikuna hatun
kuska kutintak shayarichun, chaypak yachayta wiñachinka, kaytaka Mamallakta wiñariy paktay
yuyay ukupimi kanka, ashatalla charik runakuna saywashka allpapi kawsakkunapi
yuyashkami kanka.

                          TUKURICHUN CHURASHKAKUNA

Shukniki.- Ayriwa killa, 27 puncha, 2006 watapi, Kamachiy Kipukpi 259 yupaywan
willashka Mikuna kawsaykay, Allimikuy kamachiypi tiyak 41 nikikunami picharin,
shinallatak kay kamachiywan takarikpash picharinmi.

Ishkayniki.- Kay kamachiywan takarik tukuy kamachikunami picharin.


                                  TUKURIPI NISHKA

Kay kamachiyka Kamachiy Kipukpi killkachishpa willashka punchamantami
paktayman yaykunka.

Mamallakta Tantanakuypak yataka Quito hatunkitipi, Pichincha markapimi
kan; chunka puncha, panchi killa, ishkay waranka, iskun watapi, yuyarishpa
killkashpa, kushka kanka.
