                           Ecuador Mamallakta
                          Mamallakta Tantanakuy

                HUNTA TANTANAKUY KAYPI TIKSIRISHPA

Ima, kay Declaración Universal de los Derechos Humanos kamachiypak, 25
     nikipika, tukuy runakunami payta kamak, alli kawsayta kuk patapi kana
     hayñita charichun riman. Shinallatak paypak aylluta, allikawsayta, allikayta,
     ashtawankarin allimikuyta charichun riman. Kay Pacto Internacional de
     Derechos Económicos, Sociales y Culturales kamachiypak 11 nikipipash
     shinallatakmi mañan. Kay Ecuador Mamallaktami chay Instrumentos
     Internacionales kamachiykunapi rimamashka hayñikunata kamashpa
     tupukunata paktachichun mañashpa churan;

Ima, kay Convención sobre los Derechos del Niño kamachiypika, Estados
     Partes llaktakunaka alli mikunakunata kamanata riman, kay Declaración
     Universal de Derechos Humanos de las Naciones Unidas kamachiy
     rimashkata katishpa unkuykunata harkankapa, mana alli mikuykuna
     tiyak mirarichun harkankapa alli tupukunata churashpa kamachun
     churan, wawakuna alli kamashka kana, alli rikushka kana hayñita churan;

Ima, Ecuador, Mamallaktapak Mamakamachiy, 3 niki, 1 yupaywan Mamallakta
     paypak kallari llankayta rurachun mañan, shina: Mamakamachiypi
     killkashka hayñikunataka, shuktak Mamallaktakunawan yuyarishka
     hayñikunatapash kamachun mañan, ashtawankarin: yachaymanta,
     hampimanta, alli mikuymanta, kawsaykamaymanta, yakumantapash
     rikuchu churan; imasami chikanyachishpalla tukuysami kawsayta charik
     runakunaman paktachichun churan;

Ima, Ecuador, Mamallaktapak Mamakamachiy, 13 nikiwan sapalla runakuna,
     tantarishka runakunapash kawsaykamayman yaykuna, tukuypacha
     achka alli mikunata charina hayñita charichun kaman, kay mikunakunaka
     ayllullaktapi   pukushka,    kawsaypura     charishka,   kawsaytarpuy
     pukuchishka kachun kaman;

Ima, Ecuador, Mamallaktapak Mamakamachiy, 26 nikipi, 27 nikipi yachayka
     runakunapak wiñaykawsaykama hayñi kachun churan, Mamallaktaka
     yachaymanta llankanata mana yanka sakichun riman. Kay kuskaka
     tukuypak llaktay shukniki llankaymi tukun, kayta pushankapaka
     Mamallaktami kullkita churan. Tukuykuna pakta yaykurinami tukun,
     shinallami sumak kawsayman churan. Runakunapak, ayllukunapak,
      wakipak hayñita paktachinatapash yachayñanpi kanata charichun
      churan;

Ima, Ecuador, Mamallaktapak Mamakamachiy, 32 nikipika, Allikawsayka
     Mamallakta paktachishka hayñimi kan, kayman paktarinkapaka
     shuktak hayñikuna paktanamanmi kamachun churan: yaku, mikuna,
     yachana, ukku kuyuy, llankay, kawsaykamay, uksi kuskakunata churan.
     Shinallatak shuktak sumak kawsayta charirayakkunapash kimirishkata
     churan. Mamallaktaka, kay hayñikunaka: kullkiwan, runakunawan,
     kawsaypurawan,       yachanawan,     pachamama       llaktaykunawan
     paktachunmi kamachun churan. Shinallatak punchanta, imapacha
     alli kakta mashkashpa yaykunka; yachanakunata, ruraykunata mana
     shitashpalla kaman; willashpa yanapaywan, tukuysami allikawsaywan,
     kariwarmi allikawsaywan, chichuy allikawsaywan paktachichun
     churan. Allikawsayta yanapayka imapash paktapakta tiksipi kachunmi
     pushanka; tukuymashna, yanapaywan, kawsaypuraywan, may alliwan,
     kutsikkaywan, utkaywan, kamaywan, kawsayta kamaywan tantalla
     paktanka; shinallatak kariwarmipi yuyashpa, wiñaypi yuyashpa
     pushachun churan;

Ima, Ecuador, Mamallaktapak Mamakamachiy, 45 nikipika, kari warmi
     wawakuna, imillakunapash, tukuy runakunapak hayñikunata kushilla
     hapichun rikuchin, ashtawankarin wawakunapak hayñikunata
     paktachichunmi rikuchin. Mamallaktaka wawa wiksapi kak pachamantami
     kawsayta, kamayta riksinka, kipaka allita rikushpa paktachichun rikuchin;

Ima, Ecuador, Mamallaktapak Mamakamachiy, 58 nikipika, yanaruna
     llaktapak kikinkayta, kawsaytarpuyta, ñawpayachayta, hayñita
     sinchiyachinkapaka    Mamakamachiypi      killkashka  sapsihayñita,
     kamachiytapash riksichun churan. Shinallatak Mamallaktapura hatun
     willaykunawan, arinishkakunawan, shuktak runahayñi hillaykunawan
     sinchiyarichunmi churan;

Ima, Ecuador, Mamallaktapak Mamakamachiy, 59 nikipika, yunkaruna llaktapak
      sapsihayñita, achka watapak, charirayaypak, llaktay ñawpakman richun,
      shuktak mushuk ñanta, tantalla kamayta riksirin; shinallatak paykuna
      yachashka yuyaykunawan, paypak kawsaytarpuyta sumaychayta,
      kikinkayta, kikin rikuyta, kamachiypi nishkata katishpa riksin;

Ima, Ecuador, Mamallaktapak Mamakamachiy, 281 nikipika, awkikay mikuyka
     Mamallaktapak paktaymi kan, chay mikuykamayka tukuy runakunapak,
     ayllullaktapak, llaktapak, kawsaymarkapash paktachun kamana, chayka
     kikinkunallatak kawsaytarpuymanta rikushpa punchantami kikinpak
     kachun kamachun churan;

Ima, Ecuador, Mamallaktapak Mamakamachiy, 344 nikipika, “Mamallaktapak
      yachay llikaka: kamaywan, yachanakuna, llaktaykuna, tiyakkuna, yachay
      katimuyta rurakkunata hamutachun kachan; shinallatak imashina
      kallari yachay, tiksi yachay, chawpi yachay patakunapi rurachun churan.
      Hatun yachay llikawanmi mukuyarishka kachun kachan. Mamallaktami
      hatun kamachikkunapak makiwan yachay llika apuytaka pushanka,
      Mamallaktapi yachay llaktayta patachichun kachan; shinallatak
      yachaywan kimirik llankaykunata, yachana llika ukupi kak kamachishka
      tantanakuyta nikinka, rikurayachun kachan”;

Ima, Ecuador, Mamallaktapak Mamakamachiy, 361 nikipika, Mamallaktaka
     allikawsay hatun kamachiywan allikawsay llikapak pushakmi pushanka,
     allikawsaypak hatun llaktayta wallpanata charichun churan. Shinallaktak
     tukuysami     allikawsaywan    kimirik    llankaykunata   kamachinka,
     patayachinka, rikurayanka. Allikawsay hatun kuskapak awllikunata
     kamanata charichunmi churan;

Ima, Ecuador, Mamallaktapak Mamakamachiy, 154 niki, 1 yupaypika,
     Kamachiypi churashka hawa, Mamallaktapak kari warmi hatun
     kamachikpak apuykuna, ruraykunaka kaykunatami churan, chayka:
     paypak llankakushka kuskapi tukuylla llaktayta pushana, shinallatak
     pay llankaypi mutsurik yuyarikunata, kamaypak sinchi yuyarikunata
     kachachun churan;

Ima, kay Ecuador llaktami 193 Mamallaktamanta, kuski killa, 25 puncha,
      2015 watapi 17 Objetivos de Desarrollo Sostenible de la ONU (ODS)
      yuyarita shuti aspirka, pushankapa arinirka. Chaymanta allpapachapi
      yarikay, wakchayay ama tiyachun, allikawsay, sumak yachay, kariwarmi
      paktapakta kachun, kasikay, sinchi kamaywasi tiyachun, mamakucha
      ukupi kawsay tiyachun, mana wakllichishpalla sinchita ñakarishpa
      llankakun killkarka;

Ima, Kay Decreto Ejecutivo No. 371 kamachiy, aymuray killa, 04 punch,
      2018 watapi, kay Kamachiy Kipupi 234 yuypaywan killkarishkamanta,
      Mamallaktapak Hatunkamachik tukuylla llakta ukupi Agenda 2030 para
        el Desarrollo Sostenible llankayñanta churan. Shinami Mamallaktapak
        llankayñanta, wiñarinata paktachinkapa churan. Chaymanta Ecuador
        llakta Desarrollo Sostenible 4 paktana ukupi yachachik, paktarakita,
        may alli, tukuykuna tukuy kawsaypi yachayta purichinkapa churan, ñalla
        paktana, rikunalla ñankunata churan;

Ima, Ecuador, Mamallaktapak Mamakamachiy, 120 niki, 6 yupaypika,
     Mamallakta Tantanakuyka, kamachiy minkashka hawa kay llankaykunata,
     apuykunata charichun churan, shina: Kamachiykunata killkashpa
     kachana, nikina, mushukyachina, pichanapash kachun mañan;

Kay Mamakamachiy, kamachiykuna kuska apuywan katipi rikurik kamachiyta
arinishpa kachan:

            KAY ALIMENTACIÓN ESCOLAR HATUN KAMACHIY

                                 I KAPAKNIKI
                                TUKUYKUNAPAK

                                  I WANKURI
                        PAKTANAMANTA, KARMAMANTA

1 niki.- Paktay. – Kay Kamachiyka yachakuk kari warmi wawakunapak,
imillakunapak alli mikunata unipak tiyachun kamanka, chayka Sistema
Nacional de Educación pakma ukuman kimirinka, chaywan yachakukkuna
sumak kawsayta, uksi, wiñarikuk kawsayta charinka.

2 niki.- Karma. – Kay Kamachiyka Sistema Nacional de Educación ukupi
llankanka, kari warmi wawakunaman, imillakunaman kimirishka llankayta
pushanka, awki mikuna, alli mikuna tiyachun nikinka.

3 niki.- Chayana yuyaykuna.- Kay Kamachiypak churaykuna:

     a) Yachanawasiman rina watata charik kari warmi wawakunaman,
        imillakunaman alli mikunata kushpa runakunapak hunta hayñita
        apushpa kamana;

     b) Yachaypak karmakunapi alli mikuyta mikuchun willaykunata chayachishpa
        yarikay ama chayachun, mana alli mikuyta anchuchichun yanapana;

   c) Mana unkuchik, alli mikunata yachanawasiman rakichun, katuchun
      kamana, chapana;

   d) Yachanawasiman rik kari warmi wawakunaman, imillakunaman alli
      mikunata mikuchun yuramanta shamuk mikunata mashkana;

   e) Yachanawasiman rina mitata charik kari warmi wawakuna, imillakuna
      alli mikuyta mikunata yachachun riksichina;

   f) Yachanawasiman rik kari warmi wawakuna, imillakuna alli mana
      unkuchik mikuyta, upyayta charichun kamana, chay Autoridad
      Sanitaria Nacional kamachik kachashka ñanyachik kamukunata
      katishpa mikuchun riksichina, kay ñanyachik kamukunaka yachana
      wasipi tiyana kan;

   g) Kari warmi wawakuna, imillakuna mashna mitata charikta rikushpa
      yachana wasiman chayak alli mikuyman, chuya yakuta hapichun
      yaykuchina;

   h) Yachanawasiman chayak mikunakuna, upyana yakukunapash
      Autoridad Sanitaria Nacional kamachik kachashka ñanyachik
      kamukuna willashkawan kimirishkami kanka;

   i) Yachanawasipak mikuyman paklla runakuna, yunka runakuna, yana
      runakuna tarpushkamanta shamuk mikunakunata apamuchun,
      paktakay chanipi katuchun kayana;

4 niki.- Kallarikuna.– Kay Kamachiyka katik kallarikunapi tiksirin, shina:

   a) Wawapak hawa munay.- Wawapak hawa munayka kari warmi
      wawakunapak,     imillakunapak     kallari munay     hayñikunata
      paktachishpa apuymi kan; shinami kamak kamachikkunata,
      paktakay kamachikkunata, tukuylla kamaywasikuna kamachik,
      shukpaklla   kamaywasikuna       kamachikkuna      uchillakunapak
      hayñikunata paktachinkapa arinishpa llankanata charin. Kari warmi
      wawakunapak, imillakunapak kallari hatun munayta paktachinkapaka
      paykunapak hayñiwan, ruraykunata chawpishpa rurachina kan,
      shinapash imashinatak ruraykuna alli sakirikta rikushpa hayñita,
      kamayta pushana kan. Kallarikuna runakaywan, kawsaytarpuywan
        ukupi kallari hatun kan. Wawapak hawa munayka kay kamachiypak
        hatun kallari yuyaymi kan. Mayhanpash yaykurishka, rimayta charik
        kari warmi wawakunapak, imillakunapak rimayta mana uyashpaka
        kamachiywan takartina yuyaytaka mana churanachu kan;

     b) Ayni.- Tantarishka kamaywasikuna, kari warmi wawakun, imillakuna,
        yachaychikkuna, yayamamakuna yaykurishka yachay ayllullakta
        runakunata kakta kamashpa sinchita llankanka, shinallatak
        kamaywasikunami Mamallakta mañashkata paktachinka, shinami
        yachanawasi mana unkuchik, alli mikunata chayachinka;

     c) Llankayrikuchi.- Mamallaktami rimaykuna willaypi, punchanta tukuylla
         ruray rikuna, kamaykuna ñanta paktana yuyaykunapi tiksishka kachun
         achiklla rikushpa kamanata charin, runakunata taytamamakuna
         rikunata charin, shina kari warmi wawakunaman, imillakunaman alli
         mikuyta chayachichun kamanka;

     d) Paktapakta.- Mamallaktami kawsaypi paktapakta tiyachun willana
        kan, tupukunata, alli rurana llaktaykunata, tawka chikanyashka
        chanikunata churashpa paktarakita, runakuna paktakayta charinka.
        Sumak mikuna hayñikunata, mitachikunata mañachinata apuchun
        kamanka.

     e) Mana tsiknina.- Mamallaktami alli mikuna hayñita mana tsiknishka
        charichun sumaychanka, ukllanka, kamanka. Shinami kari warmi
        wawakunaman, imillakunaman alli mikuyta chayachichun paykunapak
        hayñita ukllanka, mayhan runa kashkamanta, mitamanta, rimaymanta,
        iñimanta, llaktay yuyaymanta, shuktakmanta, may llaktamanta,
        charishkamanta, wacharishkamanta kari warmi wawakunata,
        imillakunata paykunapak hayñimanta anchuchishpa mana tsiknina,
        shinakpika kamachiy rimashkawan wanachinka;

     f) Unipak.- Yachanawasipak mikunaka kari warmi wawakuna,
        imillakuna alli tukuypi wiñarichun alli, mana unkuchik, tawkasami,
        kawsaytarpuyta, punchata yachayta, kikinyayta, nunayta, mikunata
        yachakta sumaychak mikuna kanka, paykunapak mita rikushpa, uksi
        kakta riksishpa, akllashpa rikuna kakta hamutashpa kamanka;

     g) Paklla tarpuyta, pakta mintalayta riksichi.- Yachanawasipak alli
        mikunata, mana unkuchik mikunata mirachinkapa paklla tarpuyta,

     pakta mintalayta yanapana, shinami paklla allpakunapi tarpuykunata
     ashtawan mirarichun yanapana, shina ama unkunchik, may alli
     mikuna kachun mañanka;

  h) Kari warmi paktakay.- Yachanawasiman rinata mitata charik kari
     warmi wawakuna, imillakuna tsiknita ama charichun kamanka,
     shina paykunapak mana unkunchik mikuna, yachana hayñikunata
     charichun kamanka, mitachikunata charichun mañachinka;

  i) Yachachi.- Alli mikunaman, mana unkuchik mikunaman yaykurinata
     yachachina, yachana, mana unkuna, allikawsayta charina, chaytaka
     yachakukkunaman, yachachikkunaman, taytamamaman yachayta kunka;

  j) Mamallaktapak     kamaywasipura   kimirinakuy.-    Kamachiypi
     rimashkawan Sistema Integral de Alimentación Escolar
     kamaywasikuna kari warmi wawakuna, imillakuna mikuna hayñiwan
     kushiyarichun ishkantin tukushpa yanapanka, paykunaka kay
     Sistema Nacional de Educación ukupi yachakkunaka, yachay
     kamaywasikunamanta shamunka;

5 niki.- Chayana yuyaykuna.- Kay Kamachiy chayana yuyaykunapak, katipi
rikurik churaykunata mawkayachina, shina:

     Yachanawasi mikuy: Kari warmi wawakuna, imillakuna alli mikuna,
     awki mikuna hayñita charichun kamankapa Sistema Nacional de
     Educación kushka nikinami kan.

     Allichikuy: Mana unkuchik, may alli mikuy, mashna, mikunata
     kawsaytarpuy chaskishka charik uchilla kamachiyta paktachik
     mitachikunami kan.

     Mashna alli mikunakuna: Yachanawasiman rina watata charik kari
     warmi wawakuna, imillakuna mutsushka alli mikunata, awki mikunata
     kushpa killpachunmi kan, paykuna yachana wasipi kak pacha
     allikawsay mikunata, paykunapak mitawan kimirikmi kan.

     Mana alli mikuy: Kay mikunakuna mikuyta, ushayta mana charikmi
     kan, yapa wirayachik, llashakyachik, zalayachik, zampayachik
     mikunanami kan.


                                                                          13
     Zalayay: Ukunman mana paktak, awki mikunata chaskishpa
     mikunakuna irkiyachik, zalayachik kan.

     Ancha zalayay, mitata charishpa akma: Mitata charishpa wiñaypi
     kipayashpa ratayashka kakta shina ninchik. Kayka tawkakutin ancha
     zalayay kan.

     Wañukuy zala, ancha tulluyay: Mitata charishpa mana llashak kakta
     shina shutichin. Chayka llashakta paktashkatami rikuchin. Mana
     achkata mikushpa ñalla ancha llashakta chinkashkata rikuchin, mana
     shina kashpaka punki unkuyta chariktami rikuchin.

     Llashay shinakay: Kari warmi wawakuna, imillakuna mitata charishpa
     urayman llashakta charik kan.

     Yapa llashak, wirapash: Yapa wira huntashpa ñitirishkata, allikawsayta
     ancha urmachikukta shina rimanchik kan.

     Tiyayay, yaykuypash: Alli mikuna tiyakpi imashina yaykurinata shina
     nin. Shuk llakta, ayllu, runa mikuna kamayta tukuy punchakuna
     alli mikuyta charichun kamaytami shina nin. Mana shuyakukpi ima
     llakikuna tiyakpi, chirikunuk muyuykuna tiyakpi mana alli mikuyman
     yaykurishpa yarikaywan sakirishkatami shina riman.

     Waklliyay: Mana alli mikuyta mikushpa, mikunata mana alli kamakpi
     wankurishka llakikunaman, nanarikunaman mana alli Sistema de
     Provisión kakpi chayakushkata shina riman.

     Imalaya Yachanawasi mikuy: Yachanawasikupak ñankunaka sapan
     yachanawasipak ima ñawita charishkata, punchanta mashna
     mikukkuna tiyakta katishpami kan.

     Yachanawasipi upyana katuna: Yachana kamaywasikunapi mikunata,
     upyanata rurana, katuna kuska kan.

     Punchanta mikuna yachay: Punchanta imashina mikuna yachay,
     runakuna, kawsaytarpuy yachachishkata katishpa tawkakutin
     akllashpa mikuyta mawkayachita, millpuytapash shina riman.

6 niki.- Mamallakta ruranakuna, mañaykuna.- Mamallaktaka kay Autoridad
Educativa Nacional kamachikwan, Autoridad Sanitaria Nacional kamachikwan,
Autoridad Agraria Nacional kamachikwan rimanakushpa yachanawasiman rik
kari warmi wawakunaman, imillakunaman alli mikunakuna chayachun willanka,
rikunka, mirachinka, kullki tukuchishkata rikunka, ruraykunata kamaykunka,
shina:

   a) Yachanawasiman rina watata charik kari warmi wawakuna, imillakuna
      alli, awki mikuna runa hayñita charichun Mamallaktapak, uchilla suyu
      ukupi, llaktakunapak llaktay ukupi hatunpi rikushpa Mamallaktapak
      llaktayta shina aparina;

   b) Kari warmi wawakunaman, imillakunaman alli, awki, allikawsayta kuk,
      achka mikunata charina hayñi kachun Mamallaktapak llaktay, shuktak
      ñan kallaripi kachun hatun willayta rurana, chayta paktachichun
      mañankapa ñankunata mashkana;

   c) Mana alli mikuyta, zalayayta, llakikunata, mana katirik ancha
      unkuykunata ama charichun chawpinkapa mushuk ñankunata
      churana, kaykunataka Autoridad Sanitaria Nacional kamachik
      churanka;

   d) Kari warmi wawakunaman, imillakunaman allikawsayta kuk mikunata
      kuchun Mamallaktapak kamaywasikuna ushayta charichun
      sinchiyachina,  sapsikunapak,    ayllullaktakunapak,     llaktapak,
      runallaktakunapak tarpuy kawsayta, kapukyachita kallari churashpa
      sinchikuchina;

   e) Kari warmi wawakunaman, imillakunaman chikan chikan
      allikawsayta kuk, alli mikunata charichun kamana, sapsikunapak,
      ayllullaktakunapak,     llaktapak,   runallaktakunapak      ñawpa
      watakunamanta tarpuy kawsayta, kapukyachita sumakchashpa
      kamana, chay mikunami paykuna wiñarichun, wiñana patata
      charishpa yachawasikunapi allita yachachun, allikawayta charichun
      yanapanka. Ashtawankarin alli mikunata hapinata mutsuk, zala, akma
      wiñakkuna hapinka. Mamallaktami hatun, uchilla mikuyta (ushayta,
      wirata, yakuharwita, mikuyziñuta, chukita) charik mikuykunata
      Sistema de Educación Pública y Fiscomisional yachana wasikunapi
      yachakukkuna hapinka;


                                                                             15
     f) Yachanawasipi alli mikuy tiyachun makita churana, shina ayllullakta,
         llaktakunapi kullki tiyachun, ashtawankarin pakllapi kawsak
         runa, yanallaktakuna, yunkallaktakuna ñawpa pachamanta
         kapukyachishkakunata charimushka mikunata yachana wasiman
         apana. Mamallaktami tukuylla, tukuylla iñikkuna apashka
         yachanawasikunaman allikawsayta kuk mikuna chayachun achiklla
         rikuna, mikunata ruraypi, wakaychipi alli tuputa charichun, chuyalla
         kachun rikuna, kay mikunakunataka, mikunamanta hatun yachakkuna
         rikushkami rakirinka;

     g) Yanachanawasikunapak (yachachikkuna, yachakukkuna, awllikkuna,
        mana yachachikkuna, ayllukuna, shuktak runakunapash) mikuna
        ñankunata rurana, alli mikunakunata akllashpa tantachina, chikan
        chikan kawsay patakunapi alli mikuyta charichun yachachina, tukuy
        ayllullaktapi mayhan alli mikuyta charikta riksichina, yachachina;

     h) Kamaywasikuna rurashka alli mikuypak llaktaykunata, yachanawasipak
        llankayñanta yachaykunata paktachichun kullkita churana.

     i) Yachawasipak katuna kuskakunapi mikunakuna, upyanakuna alli
        rakirichun, wakaychirichun, apachun, katuchun chapana, rikuna.


7 niki.- Yachawasi mikuymanta arininakuy.- Mamallakta, runakuna,
ayllupash Yachawasi mikuymanta arininakuyta pushanka, shinami kari warmi
wawakunaman, imillakunaman Sistema Nacional de Educación kamaywasipak
alli mikunata, mana unkuchik mikuna hayñita kamashpa chayachinka.

                               I KAPAKNIKI

                               II WANKURI
 YACHANAWASIMAN RINA MITATA CHARIK KARI WARMI WAWAKUNAMAN,
     IMILLAKUNAMAN ALLI MIKUY HAYÑI CHAYACHUN, AWLLIKUNA,
YAYKURIKKUNA, ARININAKUY TIYACHUN KAY SISTEMA NACIONAL INTEGRAL
                       KAMAYWASIYACHI

8 niki.- Llikata wiñachi, yuyay, pushay.- Kay Sistema Nacional Integral de la
Alimentación Escolar llankayta wiñachinka, tawka huninakushka kimirinakuyta,
kimirikuyta, kamachiyta, tukuylla llaktayta, hillaykunata, katikuykunata,
kamaywasikuna, kacharishka runakuna punchanta mikuna tiyachun kamanka.
Mamallaktapak yachana wasikunapi alli, awki, mana unkuchik mikuna tiyachun
hayñita kamanka. Kaytaka Autoridad Educativa Nacional kamachik kamanka.

Kay Autoridad Educativa Nacional kamachikmi mikuna yachanawasiman
chayachun tukuylla llankaykuna, shukpaklla llankaykuna, sapsi llankaykuna
harkarikpi nikinka, chapanka, kamanka, kimirinakushpa kamanka, paymi
shuktak tukuylla kamaywasikuna, shukpaklla kamaywasikuna, kamachiy
runakuna mana paktachikpi kay Kamachiywan paktachinkapa ruranka.

9 niki.- Llikaman yaykurishkakuna.- Paykunami Sistema Nacional Integral de
Alimentación Escolar llankayman karma ushaywan rikurik kamaywasikuna,
tantarikuna, wankurikuna yaykurishka kanka:

   1. Kay Autoridad Educativa Nacional kamachik;

   2. Kay Autoridad Sanitaria Nacional kamachik;

   3. Kay Autoridad Agraria Nacional Kamachik;

   4. Kay Autoridad de Inclusión Económica y Social kamachik;

   5. Kay Autoridad de Producción Kamachik;

   6. Kay Servicio Nacional de Contratación Pública Kamachik;

   7. Kay Consejos Nacionales para la Igualdad kunakkuna;

   8. Kay Instituto Nacional de Estadísticas y Censos kamaywasi;
                                                                           17
     9. Kay Gobiernos Autónomos Descentralizados kamaywasikuna;

     10. Kay Órgano Rector de la Política Pública de Educación Superior,
         Ciencia, Tecnología e Innovación y saberes ancestrales kamaywasi;

     11. Kay Instituto Nacional de la Economía Popular y Solidaria kamaywasi;

     12. Shuktak Ente Rector del Sistema llikata pushak kamaywasikuna;

Kay llikaman yaykurishka sapan kamaywasikuna kay Kamachiy rimashkata
rikunka, Mamakamachiy, shuktak kamachiykuna kachashkata paktachinka.

10 niki.- Kamaywasipura tantari.- Kay Sistema Nacional Integral de
Alimentación Escolar llankayman yaykurishka kamachikkunawan Comité
Interinstitucional de Alimentación Escolar tantari wiñarin, paykunaka
yachanawasiman alli mikuna, awki mikuna chayachun mikuna tukuylla llaktayta
churanka, imashina kamachikkuna llankana ñanta, llankayñanta, kamachiy
sumakrurayta, yachaykunata, Mamallakta ukupi pusharichun wiñachinka.
.
11 niki.- Kay Alimentación Escolar Local Tantari.- Sapan tukuylla
yanachawasikunami Comité de Alimentación Escolar tantarita charinka,
chaymanka kati rikurikkunami yaykurinka, shina:

     1.- Yachanawsasipak hatun kamachik, mana kashpaka kachashka
         pushanka;

     2.- Kay Consejo Estudiantil ishkay rikurik;

     3.- Kmachiypi rikuchishka shina, Comité Central de Padres y Madres
         de Familia tantarimanta ishkay pushak rikurik kanka. Paykunaka,
         yachanawasiman rik kari warmi wawakunaman, imillakunaman alli
         mikunata alli mawkayachinata, makinchinata, mitachita, wakaychina
         llankayta pushanka, yachanawasiman imashina mikuna chayakta
         rikushpa kamanka.

Yachakukkunapak shutipi rikurikkuna, Comité Central de Padres y Madres
de Familia tantarimanta rikurikkunaka, yachanawasipak mikunata alli
mawkayachinata, makinchinata, mitachinata mana ushankachu, kay Comité
Central de Padres y Madres de Familia tantaripak ranti wakinpi rikunka,
kamanka.

12 niki.- Chapay, Rikuy, kamaykuy.- Kay Autoridad Educativa Nacional
kamachiwan, Autoridad Sanitaria Nacional kamachikwan, Autoridad
Agraria Nacional kamachikwan, Instituto Nacional de Estadísticas y Censos
kamaywasiwan kimirinakushpa, paykunapak ushaywan chapanka, rikunka,
kamaykunka:

   a) Yachanawasiman rina watata charik kari warmi wawakuna alli
      mikunata, awki mikunata charinawan kimirik imaykunata tantana,
      chaypak kay Kamachiy churashka runa hayñiwan kimirik chapana
      yachaywan rurana;

   b) Mitamanta, kariwarmi, imashinamanta, tantari, mutsuymanta maykan
      kashkamantapash mana chikanyachina;

   c) Tarpushka kapukkuna, rurashka kapukkunata mañakpi, kayaman
      katunata mashkak tantarikunapak, ayllullakta tarpuyllankakwasipak
      shutita hapina;

   d) Yachanawasiman rina mitata charik kari warmi wawakunaman,
      imillakunaman alli mikuna tiyachun llaktaykuna, yachaykuna,
      ruraykuna tiyachun kamaykuna;

   e) Kamachiy    churashka     yuyaykunawan      chayrak    wawakuna
      chaparayankapa, rikurayankapa arinina, ñankunata churana.

   f) Yachanawasiman mashna mikunakuna chayakta riksinkapa
      rikuchikkunata    wallpana,    yanchanawasi     mikunata kuna
      currículumsque mitachi ukupi llankaykunawan mikuykuna paktakta
      riksinkapa yanapaykunata, paktachikunata rurana.




                                                                          19
                               II KAPAKNIKI
                   KAY AUTORIDAD EDUCATIVA NACIONAL
             LLIKAPAK HATUN KAMACHIK SHINA, COMITÉ TÉCNICO
              TANTARIMAN YAYKURISHKA KAMAYWASIKUNAPAK

                              I KILLKAMILKA
       MIKUNA HAYÑIPAK AUTORIDAD EDUCATIVA NACIONAL KAMACHIK


13 niki.- Llika kamachikpak ruraykuna, apuykunapash.– Kay Autoridad
Educativa Nacional kamachikpak ruraykuna, apuykuna, shina:

     a) Yachanawasiman alli mikunakunata hapikkunawan rimanakuyta
        charishpa, yuyarishpa imashina mikunakuna chayanamanta allita
        rikushpa llankayñanta rurana, mirachina, rikuna;

     b) Kari warmi wawakunaman, imillakunaman mashna mikuna imashina
        yachanawasiman kamashkpa chayana ñanta rikuna, paykuna
        mutsukuk pachapi nikishpa rakina;

        c)Imashina    Ecuador     llaktapak   Gobiernos      Autónomos
        Descentralizados kamaywasiman, runallakta tantarikunaman
        yachanawasi mikunakuna chayachun kimirinakuna, shinallatak
        imamanta kutintak chayachina, mana tukuchina, paktachina;

     d) Kay Autoridad Sanitaria Nacional kamachikpak, Autoridad Agraria
        Nacional kamachikpak, Autoridad de Inclusión Económica y
        Social kamachikpak mutsuykunata rikushpa tukuylla llaktayta,
        kay Gobiernos Autónomos Descentralizados kamaywasikuna
        paykunapak ushaywan yachayta churashkata paktachichun
        llankayñanta, wiñachinata, pushayta, yachanawasiman imashina
        mikunata chayachinata chapana.

     e) Kay Autoridad Sanitaria Nacional kamachikwan, Autoridad Agraria
        Nacional kamachikwan, Autoridad de Inclusión Económica y Social
        kamachikwan tantarishpa kimirinakushpa yachanawasiman rik
        yachakukkunapak ancha irkiyashkata taripana, chayta urayachinaka
        imashina mañaymashkayta rurashkata taripana, imashina mikunakuna
        chayashkata, imashina mikukkunata chaskishkata taripanka;


f) Imashina chapaykunapi rikurishkata, runa hayñikunapi rikurishkata
    hapishpa alli mikuyta, mana unkuchik mikunata apankapa kimirichik
    llaktaywan, yachanawasi mikuywan kimirichun yanapak yuyaykunata
    rikuchina;

g) Sapan yachanawsasikunaman imashina mikunakuna chayakta,
   rakirikta riksishpa chuya alli mikunata, alli wakaychinata, mikuna
   ruranata, mikuna hapinata, rakinata mirachina;

h) Yachanawasi karmakunapi kari warmi wawakuna, imillakuna alli
   mikunata ruranayta yachachun yachaykunata mirachina, tankana.
   Pykunapak ayllukunapipash alli mikunata charina kawsaytarpuy
   chanita riksichun wallpana, shina paykunapak kawsayta allichichun,
   pachamamapak kawsayta kamachun, sumaychachun purichina;

i) Yachawasikunapak mikuna ukupi kari warmi wawakuna, imillakuna
   alli mikunata charichun paklla tarpuykunamanta shamuk
   mikunakunata yaykuchinka, paykunapak ushaykunata riksishpa kay
   Salud kamaywasiwan, Agropecuario kamaywasiwan, Gobiernos
   Autónomos Descentralizados kamaywasiwan, tantarikunawan
   kimirinakuna. Shina paykuna alli mikunata punchanta mikuchun,
   aychakuna allita wiñarichun yachachina;

j) Yachanawasipi tiyak mikunata katuna uchilla wasikuna alli
   mikunakunata katuchun kamana, chapana, nikik tupunata churana;

k) Kay Kamachiypi, Tukuypak uchillakamachiy rimashkata churana.




                                                                        21
                               II KILLKAMILKA
                     YACHANAWASI MIKUNA HAYÑIMAN
                 AUTORIDAD SANITARIA NACIONAL KAMACHIK

14 niki.- Kay Autoridad Sanitaria Nacional Kamachik.- Kay Autoridad Nacional
de Salud kamachik, Autoridad Educativa Nacional kamachikwan, Autoridad
Agraria Nacional kamachikwan, Mamallaktapak shuktak kamachikkunawan
kimirishpa kay awllikunata, rakikunata pushanka:

     a) Mamakamachiypi churashkata, shuktak kamachiykunapi churashka
        kallarikunata paktachishpa kari warmi wawakunaman, imillakunaman
        mikuna hayñita paktachina, alli mikunata nikuchun chayachina;
     b) Kay mikuna hayñita paktachinkapa Alimentación Escolar
        Kamachiy kachashkata tupunkapa alli rikuchikkunata churana. Kay
        allikawasayta, mikuyta chaypak churashka rikuchikkunaka chaypak,
        arinishka, pachapi saywashka kana;

     c) Yachay Kamachikwan ishkantin tukushpa kamachiyman alli mikuna,
        may alli awkimikuna, achka mikuna chayachun, mikukkuna yachachun
        kimirik uchilla kamachiykunata, tupukunata churana. Shinallatak
        ashalla mikuna, achka mikuna chayachun, mikuna mutsuykunata
        killpachun churana, shina mitata, kariwarmita, chikan chikan
        kawsayta, imashina allikawsayta rikushpa Kamachiypak 6 nikiwan, e)
        killkawan kimirik uchilla kamachiykunata kachana;

     d) Kay Autoridad Educativa Nacional kamachikwan, Autoridad Agraria
        Nacional kamachikwan, shuktak kamaywasikunawan yuyarishpa
        allikawsayta, awki mikuyta, yachanawasipi mikuyta kallaripi churana;

     e) Kamaywasita pushak runakunawan llankana;

     f) Kachita, yurak mishikita, wirata charik     mikunapak shutita,
        upyanapak shutita killkana, chay mikunakuna runakuna mikukpika
        anchata unkuchinka. Kay mikuna, upyanakunata allikawsayta rikuk
        kamachikmi ama mikuchun anchuchina;

     g) Kay Agencia de Regulación y Control kamachikwan rimanakuna,
        paymi wirata, kachita, yurak mishkita charik mana alli mikunata,
        upyanakunata, tullpuyachishka ama willachun kichkiyachina,
        harkana;

   h) Kay Kamachiypi, uchilla kamachiypi rimashka shuktakkunatapash
      churana.

                             III KILLKAMILKA
                    YACHANAWASI MIKUNA HAYÑIPAK
                AUTORIDAD AGRARIA NACIONAL KAMACHIK

15 niki.- Kay Autoridad Agraria Nacional kamachik.- Kay Autoridad Agraria
Nacional kamachikwan, Autoridad Educativa Nacional kamachikwan, Autoridad
Sanitaria Nacional kamachikwan, Mamallaktapak kamaywasikunawan
kimirishpa, katik awllikunata, apuykunata pushanka:

   a) Mamakamachiypi churashkata, shuktak kamachiykunapi churashka
      kallarikunata paktachishpa kari warmi wawakunaman, imillakunaman
      mikuna hayñita paktachina, allita mikuchun chayachina;

   b) Hapinalla mikuna hikayku tiyachun kamana;

   c) Kay Sistema Integral de la Alimentación Escolar llankayman mutsurik
      kapukyayta, mintalayta mirachinkapa sapsi tantarikunata purichina;

   d) Yachanawasiman chayachik, llaktapi katuk paklla tantarikunaman
      tarpuypi kachun mushuk sumak ruraykunata, mintalaykunata,
      tarpuymanta shamuk kapukpak chani unanchata wiñachina;

   e) Kay Autoridad Educativa Nacional kamachikwan, Autoridad Sanitaria
      Nacional kamachikwan, shuktak kamaywasikunawan kimsantin
      tukushpa yachanawasipi allikawsay, mikuy, awkimikuy mutsurikta
      rikushpa kallaripi churana;

   f) Pakllapi tiyak tantarita pushakkunawan llankana;

   g) Kay Kamachiypi churashkata katishpa kapuyachik, tarpuk
      tantarikuna imashina paykunapak kawsaywan wankurishpa unipak
      pachamamata mana wakllichishpalla llankakta riksishpa, sapsipak
      llankayta rikushpa paykuna ashtawan katichun tankana;

   h) Kay Kamachiypi, uchilla kamachiypi rimashka shuktaktapash
      paktachinka.


                                                                            23
                               II WANKURI
                   YACHANAWASIPAK ALLI MIKUYMANTA

16 niki.- Yachanawasipak alli mikuy.- Mamallaktami runapak hayñitashina
allikawayta kuk mikuna chayachun kamanka, shukllaman, tantarishkamanpash
chayachinka, runakuna chuya yakuta charichun kamanka. Shinallatak mana
unkuchik mikuna, runakunapak kawsaywan mana takarik awki mikuna
chayachun, paykunapak mutsuyta paktachichun, allikawsayta kuchun,
wiñachichun, mikunata alli hikaykuchun unipak kamanka.

                               IV WANKURI
                 YACHANAWASI MIKUNAPAK HATUN KULLKI

17 niki.- Hatun kullki.- Yachanawasi mikunapak kullkika punchanta tukuchina
nishaninmi, Autoridad Educativa Nacional kamachikmi Sistema Público de
Educación llankayman kullkita churanka. Kay kullkika Mamallaktapak kullkita
llankashpa ashayachikpipash kay kullkika mana tukurinkachu. Kay kullkika
yachanawasiman rina watata charik kari warmi wawakunaman, imillakunaman
alli mikuna, awki mikuna, allikawsay hayñita punchanta chayachinkapa tiyanami
kan;

Paymanta Mamallakta paypak kullkita yapashpa kari warmi wawakunaman,
imillakunaman alli mikuna, awki mikuna, allikawsay hayñita punchanta
chayachinkapa istallaktakunamanta kullkita mashkanka. Shinallatak
kutinshukpak, shukpaklla kamaywasiwan, tukuylla kamaywasiwan yuyarikuna
tiyashkamanta, Kamachiy kachashkata hapishpa Gobiernos Autónomos
Descentralizados Municipales kamaywasikuna kullkita kuchunpash mañanka.

                               V WANKURI
               PUSHAKKUNA, KAMAYWASIPAK RIKURIKKUNA
                          CHAYPI KAYPASH

18 niki.- Kay Consejo Consultivo Nacional Tantari.- Yachanawasiman alli
mikuna, awki mikuna chayachun tukuylla llaktay paktachichun Consejo
Consultivo Nacional tantarita wiñachinka, paymi alli mikuykuna chayachun
rikunka, kamaykuta churanka.

Kay kamaywasi ukupika Consejo el delegado de los Consejos Nacionales para
la Igualdad kamaywasi, Institutos de Investigación y Estadística kamaywasi,
Sumakyachanawasikuna, Kamachiywan riksishka kamaywasikuna, kimirishka
24

shukpaklla llankakwasikuna, yayamamakuna, pakllapi tiyak tantarikuna,
mikunata katukkuna, yachakukkuna, yachachikkuna yaykurishpa wallparinka.
Mamakamachiy, Participación Ciudadana kamachiy rimashkakunata katishpa
yachayta yaykuchinka.

19 niki.- Ayllu yayamamakuna chaypi kay.- Sapan yachanawasipak yayakuna,
mamakuna tantarishka chay Comités de Alimentación Escolar tantariwan, kay
kamachiypi churashka yuyaykuna paktachun punchanta mana samarishpalla
llankana kan, paypak yachanawasiman mikuna chayachina llaktay, yachaykuna
rurarichun chapanata charin.
20 niki.- Kay Consejo Consultivo tantari Autoridad Educativa Nacional
kamachikta mañashka.– Kay Consejo Consultivo tantari Autoridad Educativa
Nacional kamachikta mañashkakuna, shina:

   a) Kay Alimentación Escolar Kamachiy paktakun pampakunapi
      taripaykunata rurankapa tapuykunata rurana;

   b) Kari warmi wawakunaman, imillakunaman mikuna hayñi imashina
      chayakushkata willankapa sapan kutin tukuylla rimanakuyman
      kayana.

                              VI WANKURI
                           TUKUYLLA RANTINA

21 niki.- Tukuylla rantinakuna.- Yachanawasiman mikunata rurankapa nipata,
kapukkunata rantinkapaka Autoridad Nacional de Salud kamachik churashka
mikunapak shutita katishpa, Kamachiy kallarita churashkata rikushpami
rantina.

Llankayyuyarika ayllullakta, Mamallakta chaypi kashpa rimayta charichun,
llankachun, katuna pankata chayachichun ñanta kunka, shina llaktapi kawsak
katukkuna paykunapak kapukta chayachichun yuyayta kuna. Chaymanta
Contratación Pública arinishkakuna ayllullaktamanta, kitimanta, markamanta
shamuk tarpushka kapukkunata hapina. Shinapash Economía Popular y
Solidaria kapuyachishka, paklla tarpukkunamanta shamuk kapukkunatapash
hapinka.

Tukuy tiyak kullkimanta rikushpaka sapan kikinllatak llankak kamaywasikuna
kimsachunka pichka patsakri (35%) kullkita paktallamanta shamuk
kapukkunata, mitakunata rantinkapa churanka. Chay kapukkunata ayllullakta
                                                                        25
rantina kapukkunamanta mutsurishka may alli, awki kapukkunata katunka. Kay
Autoridad Agraria Nacional kamachikmi Autoridad Educativa kamachikman
chayachinata makipi charin.

Mamallak Kamachikka, chay Programa de Agricultura Familiar Campesina
llankay arinishka runata, tantarikunata kipunka, mana kashpaka shuktak
shinallatak llankaykuna anirishkata kipunka.

Kay Ecuador llaktakunapi kawsak sapsikuna, ayllullaktakuna, llaktakuna,
runallaktakuna yachawasikunaman paykuna tarpushkamanta shamuk
alli mikuna, awki mikuna kachun nikinkapa ruraykunata, chapaykunata
churanka.

22 niki.- Katukkunapak katuna marumanta.- Yachanawasiman mikunata
rantishka kapukkuna katuna maruta charinka chaytaka Administración
Tributaria ukupi killkachishka kachun arininata charin.

23 niki.- Paklla Ayllupak Tarpauyta Riksichi.- Kay Autoridad Agraria Nacional
kamachikmi Yachanawasikunaman mikuna chayachun ayllullaktapak tarpuna
ushaykunata, sumakruraykunata wallpanka, mirachinka, yachaykunata
paktachinka. Kay yachaykunaka imamantapash mana tsiknichik kanka.

Kay Administración Tributaria Nacional kamaywasi, Autoridad Agraria
Nacional kamachik, pakllapi tarpukkuna katuna marukunata kamachiywan
riksishkata charichun ñankunata mirachina, kullkita churachun maruta kipuna.

                               VII WANKURI
                  KAMACHIYTA PAKI, WANACHIKUNAPASH

24 niki. Kamachiyta paki, Wanachipash.– Tukuylla mitachikuna, shuktak
shuktak runakunapash kay tawa ukupi llankakkuna kamachiyta pakishpa
yachanawasikunaman mikuna chayachun harkakta, kay kamachiyta pakikta
riksinchik. Kamachiyta pakik tukuylla mitachikunaka Servicio Público Hatun
kamachiy, Código Orgánico Administrativo Hatun kamachiy kachashkawan
paktachishka, wanachishka kanka.

                       HATUN CHURASHKAKUNA

SHUKNIKI.- Kay Autoridad Educativa Nacional kamachik kikinllatak karupi
kamachikkunawan Mamallaktapak llaktakunapi kay Kamachiypak llankay
26

paktachun chapayta ruranka, sinchiyachinka.

ISHKAYNIKI.- Kay Kamachiyta hamutay, kamachiykunapak ruraykunaka
Mamakamachiy rimashkawan kimirik ista kamachiykunapak, Mamallaktapak
kamachiykuna rimashkapi tiksirishkami kanka.

KIMSANIKI.- Kay Autoridad Educativa Nacional kamachikka, Mamallakta
Tantanakuypak ñawpakpi yachanawasiman mikuna chayachun llankay
pusharikushkata, wiñarikushkata, killpakushkata sapan wata riksichinata
charin, shinami Kamachiypak 12 niki rimashkata paktachinka.
CHUSKUNIKI.- Shuklla yachachik, ishkay yachachik llankak, yachanawasipika
Comité de Alimentación Escolar Local tantarika yachanawasipak kamachik,
yayamama tantarita pushak tantariman yaykurishka kanka.

PICHKANIKI.- Kay Autoridad Nacional de Educación, chay Autoridad
Sanitaria Nacional kamachikwan makita kushpa mana unkuchik mikuna, awki
mikuna shukpaklla yachanawasiman rantishka chayachun kamankapa uchilla
kamachiyta churanka.

SUKTANIKI.– Yachanawasiman kari warmi mikunata katukkuna Seguridad
Alimentaria kamachiyta pakikunaka wanachishka kanka, shuk watamanta
chusku watakama llankayyuyarita charichun mana harkashka kanka, shinami
Servicio Nacional de Contratación Pública churashka kachayta paktachinka.

                  YALLICHINALLA CHURASHKAKUNA

SHUKNIKI.- Kay Kamachiy, Kamachiy Kipupi killkarishka iskunchunka (90)
mita punchamanta Mamallakta Pushak chaypak tukuypak Uchilla Kamachiyta
churanka.

ISHKAYNIKI-. Kay Kamachiy, Kamachiy Kipupi killkarishka, kimsachunka (30)
mita punchamanta Autoridad Educativa Nacional kamachik, yachanawasiman
mikunata apakshina rikunkapa Tukuypak Uchilla kamachiyta churanka, Comité
Técnico Interinstitucional tantarita rimanakuyman kayanka.

KIMSANIKI-. Kay Kamachiy, Kamachiy Kipupi killkarishka, iskunchunka (90) mita
punchamanta Comité Técnico Interinstitucional kamachik, yachanawasiman
rina watata charik irkiyashka tiyak kari warmi wawakunapak, imillakunapak
shutita pallanka.


                                                                          27
CHUSKUNIKI-. Kay Kamachiy, Kamachiy Kipupi killkarishka, patsak
pusakchunka (180) mita punchamanta Comité Interinstitucional kamachik,
imashina allikawsay, irkiyashka, kapukyay tiyashkata rikuchik willayta Consejo
Consultivo Nacional tantariman chayachinka.

PICHKANIKI-. Kay Kamachiy, Kamachiy Kipupi killkarishka, patsak pusakchunka
(180 mita punchamanta Autoridad Educativa Nacional kamachik,
yachanawasiman mikunata apakshina, yachanawasi shuk allimikuy llikawillayta
wiñachinka.

SUKTANIKI-. Kay Kamachiy, Kamachiy Kipupi killkarishka, suktachunka (60)
mita punchamanta kay Kamachiypak 21 nikipi rimashkata paktachinarayku
Servicio Nacional de Contratación Pública kamaywasika ayllu tarpushkamanta
shamuk kapukkunata, mitachikunata uchilla kamachiypi rantina yuyarita
churashpa nikinka.

KANCHISNIKI-. Kay Kamachiy, Kamachiy Kipupi killkarishka, patsak
pusakchunka (180 mita punchamanta Comité Técnico Interinstitucional de
Alimentación Escolar kamachik, yachana ayllullaktaman alli mikuna chayachun,
yachaykunata, chikan chikan mikuyta punchanta charichun yachaykunata
ruranka.

PUSAKNIKI.- Kay Kamachiypak 17 nikipi churashkata paktachinkapaka 2020
watapak hatun kullki marupi churashka chanikunatami hapinka.

TUKURIPI CHURASHKA.- Kay kamachiyka Kamachiy Kipukpi killkachishpa
willashka punchamantami llankayman yaykunka. Chunkachusku puncha,
ayriwa killa, ishkay waranka, ishkaychunka watapi, yuyarishpa shutita aspishpa,
kushka kan.