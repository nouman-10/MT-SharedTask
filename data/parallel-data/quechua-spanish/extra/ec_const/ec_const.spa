RIKUCHIK PANKA KALLARIYUYAY21 I KAPAKNIKI MAMALLAKTA WALLPARIK NIPAKUNA23 Shukniki wankuriy Kallarik tiksiyuyaykuna23 Ishkayniki wankuriy Kariwarmi llaktayukkuna25 II KAPAKNIKI HAYÑIKUNA27 Shukniki wankuriy Hayñikunata paktachina tiksiyuyaykuna27 Ishkayniki wankuriy Sumak kawaypak hayñikuna29 Shukniki pakma Yaku, mikuypash29 Ishkayniki pakma Uksi kawsaypacha30 Kimsaniki pakma Willanakuy, willaypash30 Chuskuniki pakma Kawsaytarpuy, amawtaypash32 Pichkaniki pakma Yachay33 Suktaniki pakma Wasimuyuntin, wasipash35 Kanchisniki pakma Allikawsay35 Pusakniki pakma Llankay, runapak kawsaykamaypash35 Kimsaniki wankuriy Runakunapak hayñikuna, kallaripi chaskina tantarikunapash36 Shukniki pakma Kariwarmi yuyak runakuna36 Ishkayniki pakma Malta runakuna38 Kimsaniki pakma Runakuna kuyuriy39 Chuskuniki pakma Chichu warmikuna40 Pichkaniki pakma Kariwarmi wawakuna, imillakunapash41 Suktaniki pakma Tisikuwan runakuna43 Kanchisniki pakma Ancha unkuywan runakuna45 Pusakniki pakma Kishpiyta kichushka runakuna45 Iskunniki pakma Mawkayachik runakuna, mikuk runakunapash46 Chuskuniki wankuriy Ayllullaktapak, llaktakunapak, kawsay markakunapak hayñikuna47 Pichkaniki wankuriy Chaypikana hayñikuna50 Suktaniki wankuriy Kishpiykaypak hayñikuna51 Kanchisniki wankuriy Pachamamapak hayñikuna57 Pusakniki wankuriy Ukllaypak hayñikuna58 Iskunniki wankuriy Kamayta paktachikuna64 III KAPAKNIKI Mamakamachiy Kamaykuna66 Shukniki wankuriy Uchilla kamachiy kamaykuna66 Ishkayniki wankuriy Tukuylla llaktaykuna, tukuylla mitachikuna, llaktayukkuna chaypikay66 Kimsaniki wankuriy Kamachiy kuskay kamaykuna67 Shukniki pakma Sapsi churaykuna67 Ishkayniki pakma Ukllaypak ruray68 Kimsaniki pakma Utkakishpiyri ruray69 Chuskuniki pakma Tukuylla willayman yaykuna ruray70 Pichkaniki pakma Killkashkata riksina ruray70 Suktaniki pakma Mana paktachishkamanta ruray71 Kanchisniki pakma Ukllaypak shuktak nikishka ruray71 IV KAPAKNIKI CHAYPIKAY, USHAY TANTAKUYPASH72 Shukniki wankuriy Llakta ushaypi kay72 Shukniki pakma Chaypikaypak tiksiyuyaykuna72 Ishkayniki pakma Sapsiyak tantanakuy72 Kimsaniki pakma Kamachikkunapak chikanchikan patakunapi chaypikay 73 Chuskuniki pakma Llaktakuna ushay74 Pichkaniki pakma Llaktay tantanakuykuna76 Suktaniki pakma Llaktay shutipi rikuriy78 Ishkayniki wankuriy Kamachiy Awlli80 Shukniki pakma Mamallakta Tantanakuy80 Ishkayniki pakma Mamallakta pushakkunapak llankayta rikurayay 84 Kimsaniki pakma Kamachiy killkay katikuy86 Kimsaniki wankuriy Mamallakta Utkachikpak Awlli90 Shukniki pakma Tantanakuy, awllikunapash90 Ishkayniki pakma Paktapaktapak Mamallakta kunakkuna96 Kimsaniki pakma Ayñi Ushak, Mamallakta Chapakpash97 Chuskuniki pakma Mamallakta shayari pacha99 Chuskuniki wankuriy Kishpiychi Awlli, Runa Paktakaypash100 Shukniki pakma Paktakay kamay tiksiyuyaykuna100 Ishkayniki pakma Runapak paktakay102 Kimsaniki pakma Paktakay Awllipak tiksiyuyaykuna102 Chuskuniki pakma Tantanakuy, awllikuypash103 Pichkaniki pakma Kamachik Tantanakuy104 Suktaniki pakma Tukuypak paktakay105 Kanchisniki pakma Kasilla Kishpichikkuna108 Pusakniki pakma Llakikunata allichinkapa shuktak ñankuna 108 Iskunniki pakma Tukuylla Ukllak109 Chunkaniki pakma Mamallaktapak Llaktayukta Rikurayay110 Chunka shukniki pakma Llakirishkakunata, rikukkunatapash ukllakllika 111 Chunka ishkayniki pakma Killkakamay mitachi111 Chunka kimsaniki pakma Runakunata kutin allichiy112 Pichkaniki wankuriy Achikllay Awlli, Runakunata Rikurayaypash113 Shukniki pakma Kashkakay, awllikunapash113 Ishkayniki pakma Llaktayuk Chaypikachun Rikurayak Tantanakuy114 Kimsaniki pakma Mamallaktapak Llankayta Rikuk117 Chuskuniki pakma Hatun Hamutachikkuna118 Pichkaniki pakma Runapak Kamak118 Suktaniki wankuriy Akllak Awlli119 Shukniki pakma Mamallakta Akllay Tantanakuy120 Ishkayniki pakma Akllayta Allichik Kamachikkuna121 Kimsaniki pakma Llaktayta, runakunata rikurayay, sapsi uchilla kamachiykuna122 Kanchisniki wankuriy123 Tukuylla kamay Shukniki pakma Tukuylla hatunkuska123 Ishkayniki pakma Tukuylla kamay123 Kimsaniki pakma Tukuylla kariwarmi mitachikuna124 Chuskuniki pakma Mamallaktapak Kamachiyta Yanapak126 V KAPAKNIKI MAMALLAKTAPAK ALLPA SAYWA TANTANAKUY 127 Shukniki wankuriy Hatun tiksiyuyaykuna127 Ishkayniki wankuriy Saywashka allpapak tantanakuy127 Kimsaniki wankuriy Karupi kikinllatak kamachikkuna, akllashka kamachichishkapash130 Chuskuniki wankuriy Kikin ruraykunapak kamachiychishka132 Pichkaniki wankuriy Kullkiyay tiyakkuna137 VI KAPAKNIKI WIÑARIYPAK KAMACHIYCHISHKA139 Shukniki wankuriy Hatun tiksiyuyaykuna139 Ishkayniki wankuriy Wiñariypak ayninakuy llankayñan141 Kimsaniki wankuriy Awkikay mikuy141 Chuskuniki wankuriy Awkikay kullki143 Shukniki pakma Kullkillika, kullki llaktaypash143 Ishkayniki pakma Kullkitupuy llaktay144 Kimsaniki pakma Tukuylla manuyay145 Chuskuniki pakma Mamallaktapak Hatun Kullki146 Pichkaniki pakma Kamachichishka manukullki149 Suktaniki pakma Kullki kamay, rantinchiy, mañachiy, kullkiyachiy llaktay149 Kanchisniki pakma Mintalayay llaktay150 Pusakniki pakma Kullkiyachiy llika151 Pichkaniki wankuriy Maymutsurik hatun kuskakuna, mitachikuna, tukuylla llankak wasikunapash153 Suktaniki wankuriy Llankay, kapukyaypash155 Shukniki pakma Kapukyachikpak imashina tantanakuy, mañaymashkaypash155 Ishkayniki pakma Charishkapak samikuna155 Kimsaniki pakma Llankaypak wallpa, llankayta rakinapash 156 Chuskuniki pakma Kapukyachikkunata llakta ushachiy161 Pichkaniki pakma Kullkiyay rantichinakuy, paktakay mintalaypash161 Suktaniki pakma Kullkita wakaychi, churaypash162 VII KAPAKNIKI SUMAK KAWSAYPAK KAMACHIYCHISHKA163 Shukniki wankuriy Yaykuy, paktapaktapash163 Shukniki pakma Yachay164 Ishkayniki pakma Allikawsay169 Kimsaniki pakma Runakunapak kawsaykamay172 Chuskuniki pakma Wasimuyuntin, wasipash174 Pichkaniki pakma Kawsaytarpuy175 Suktaniki pakma Ukku kuyuy, kishpiy pachapash177 Kanchisniki pakma Wankuriy kawsaypak willanakuy177 Pusakniki pakma Amawtay, sumakllankay, mushukyachay, ñawpa yachaykunapash178 Iskunniki pakma Llakipak mañaymashkay179 Chunkaniki pakma Llaktakuna, runakuna kuyuripash180 Chunka shukniki pakma Runapak kawsaykamay181 Chunka ishkayniki pakma Aparik181 Ishkayniki wankuriy Tawkasami kawsay, pachamamapi tiyakkunapash 181 Shukniki pakma Pachamama, kawsaypachapash181 Ishkayniki pakma Tawkasami kawsay184 Kimsaniki pakma Pachamama charimushka, pachamama llikakunapash185 Chuskuniki pakma Pachamamapi tiyakkuna186 Pichkaniki pakma Allpapampa186 Suktaniki pakma Yaku187 Kanchisniki pakma Wayrakawsay, kitillakta kawsay, shuktak ushaykunapash187 VIII KAPAKNIKI ISTALLAKTAKUNAWAN KIMIRINAKUY189 Shukniki wankuriy Istallaktakunawan kimirinakuypak tiksiyuyaykuna189 Ishkayniki wankuriy Istallaktapura rimanakushkakuna, istahillaykunapash 190 Kimsaniki wankuriy Latin Apya-yala llaktakuna yaykurinakuy192 IX KAPAKNIKI MAMAKAMACHIYPAK MAYHATUN194 Shukniki wankuriy Tiksiyuyaykuna194 Ishkayniki wankuriy Mamakamachiy Rikukwasi195 Kimsaniki wankuriy Mamakamachiyta Mushukyachiy199 YALLICHINALLA CHURASHKAKUNA201 TUKURICHUNLLA CHURASHKA209 YALLICHINARAYKU KAMACHICHISHKA210 Shukniki wankuriy Yallichiy kashkamanta210 Ishkayniki wankuriy Akllaykunamanta210 Kimsaniki wankuriy Kamaywasita Yallichimanta215 TUKURIPI NISHKA220 MANARAK HATUNTAPUY TIYAKPI NIKIKUNA 221 YALLICHINALLA CHURASHKAKUNA ISHKAYCHUNKA ISKUNNIKI227 YALLICHINARAYKU KAMACHICHISHKA227 MUSHUK, TARISHKA SHIMIKUNA ­ KICHWA – ESPAÑOL ­229 Ecuador Mamallaktapak Mamakamachiy KALLARI YUYAY Awkiyay Ecuador Llaktamanta Ñukanchik Kariwarmi Runakuna KUTIN RIKSISHPA, ñukanchikpak waranka sapi watakunamanta, karikuna warmikunapash chikan llaktakunamanta wiñachishka kashpa, HATUNYACHISHPA, Pachamamata, ñukanchik paypak churikuna kashkamanta, pay ñukanchik kay pachapi tiyachun kawsayta kushkamanta, MAÑASHPA, Pachakamakpak shutipi rimashpa, ñukanchikpak tawkasami iñina samita, nunata tikra riksichishkamanta, KUTIN RIKUSHPA, tukuysami kawsaytarpuypak amawta yachaykunata, tukuy runakunapak kawsayta allichichishkamanta, MAMALLAKTAPAK CHURIKUNA SHINA, tukuysami kawsayta llapishkamanta, mitaymanta, puchu runakuna atishpa makanakushpa kishpiyrimanta, shinallatak shunku ukumanta kunanpak, minchapak arininakushpa yuyarirkanchik, Wallpanata arininchik Llaktayukkuna mushuk kawsanakuyta charina, pachamamawan tukuysamipi aylluyarishpa, ayninakushpa kawsana, shina sumak kawsayta paktana; Paypak tukuy imapachakunapi, runakunapak munaykaykunapi, sapsiyaykunapi runakuna kasilla kawsachun sumaychak kachun; Llakta-ushayyuk shuk Mamallakta, apya-yala llaktakunawan aylluyarinata, Bolivar, Alfaro shina muskushkata, arininakushkata paktachina, allpamamapi tiyak tukuy llaktakunawan kasilla, yanapashpa kawsayta charichunpash; Shinallatak, ñukanchikpak awkinchita paktachishpa, Alfaro kawsashka llakta, Montecristi kiti, Manabí markapi: kay ECUADOR LLAKTAPAK MAMAKAMACHIYTA kunchik. I KAPAKNIKI Mamallakta Wallparik Nipakuna SHUKNIKI WANKURIY Kallarik tiksiyuyaykuna
1 niki.- Ecuador Mamallaktaka Mamakamachiy hayñi, kishpiyrishka, runakunapak, llakta-ushay, hawaman awkiyak, kikinlla, tantachik, kawsaypura kawsak, tawkakawsayyuk, mana iñipash, kikinyashka Mamallaktami kan.
Kay hatun llaktaka Mamallakta shinami tantarin, shinapash markakunapi, llaktakunapi karumanta kamachishpami pushan.
Mamallakta awkikayka llaktapimi minkarin, kamachikkunaka paypak munaypimi sapiyarin, runakunapak tantanakuy ushaywan paktachin, paykunapak yachaywan chaypi kashpa Mamakamachiypi imashina nikta hawaman churashpa pushan.
Mamallaktapak allpapachapi tiyakkuna mana kutin wiñarik kakta, Mamallaktapak charishkataka, mana shitanalla, mana pipash yaykunalla, mana katunalla, wiñaypak charinallami kan.
2 niki.- Wipala, kirara, hayllipash kamachiy churashka kashkamantaka, Mamallaktapak unanchakunami kan.
Castellano shimika Ecuador llaktapak kamachiy shimimi kan; castellano, kichwa, shuar shimikunaka kawsaypurapak kimirichik kamachiy shimikunami kan.
Shuktak ñawpa shimikunaka, runakuna kawsana llakta ukupi kamachiy shimikunami kan. Kamachiymi Kaytaka rikuchinka.
Mamallaktaka kay shimikunata muchashpa, kamashpami sinchiyachinka.
3 niki.- Mamallaktapak kallari ruraykunaka kaykunami kan: 1.
Mamakamachiypi killkashka hayñikunataka, shuktak Mamallaktakunawan yuyarishka hayñikunatapash kamanami kan, ashtawankarin: yachaymanta, hampimanta, alli mikuymanta, kawsaykamaymanta, yakumantapash rikunami kan; imasami chikanyachishpalla tukuysami kawsayta charik runakunaman paktachinatami charin.
Mamallaktapak awkikayta kamana, ukllanapash kan.
Shuklla Mamallakta wankurishkata, chikan chikan kawsaypura kawsayta sinchiyachinami kan.
Tukuyllapak llankaypi, Mamakamachiypak nikikunapipash karuman iñikuna kachun kamana.
Mamallakta hatunyachun llankayñanta rurana, wakchayayta anchuchina, llaktakuna allichirichun kaya rurarichun yuyana; allikawsayman chayankapaka tiyakkunata, charishkakunata llaktakunaman paktapakta rakinapashmi kan.
Paktapakta, yanapashpa Mamallaktapak allpakunapi kawsakkunata ñawpachina; llaktakunallatak llankana yuyaywan, kikinllatak karupi pushachun sinchiyachina.
Mamallaktapak Pachamama, kawsaytarpuyta charimushkata kamana.
Mamallaktapi kawsakkunataka kasilla kawsaytarpuy hayñita charichun kamana, tukuykuna kawsaykamayta, llakta ushak runakunantin, shuwaymanta kishpiyrishka kawsachun kamana.
4 niki.- Ecuador llaktapak allpakunaka shuklla allpashuyupi, pachamamamanta, runakunamanta, kawsaykunamanta shamuk wiñaykawsaypi wallparishkami kan. Kayka ñukanchikpak ñawpa yayakuna, ñawpa llaktakuna sakishkami kan.
Kay allpaka: allpapacha, mamakucha kimirishka waytakuna, kucha ukupi tiyak allpa, yawati waytakuna, allpakuna, mamakucha ukupampa, pampa uku-allpa, hawa wayrapacha, kucha hawapi tiyak wayrapacha, tukuy kaykunami Ecuador llakta tukun.
Paypak saywakunaka, kunan kamachiy yuyay paktachipimi tiyanka.
Ecuador llaktapak saywashka allpaman, mana yaykunalla, mana uchillayachinalla, mana pakinalla kanchu.
Allpata shuklla rakina, chawpina, chinkachina yuyaytaka pipash mana wiñachinkachu.
Ecuador llaktapak kapakka, Quito llaktami kan.
Ecuador llaktaka allpakunata charina, chay pachallapitak ima tukusha muyukmanta, mamakucha ukupi tiyak kuskakunata, Antártida allpatapash pushana hayñikunatami charin.
5 niki.- Ecuador llaktaka kasilla kawsay allpami kan.
Ista llaktakunamanta awkakunapak tiksiwasita shayachichun, ista llaktapak awkakuna shayarina kuskata charichunpash mana sakinachu.
Mamallaktamanta awkakunapak tiyarina tiksiwasitapash ista awkakunaman, kawsaykamayman manatak mañachinachu.
ISHKAYNIKI WANKURIY Kariwarmi llaktayukkuna
6 niki.- Ecuador llaktapi kawsak tukuy kariwarmi runakunami llaktayukkuna kan, paykunaka Mamakamachiypi tiyak hayñikunawanmi kushiyarinka.
Ecuador llaktayuk kawsaypuraka runakunapak kamachiy llaktaywan, Mamallaktawan tinkirik ñanmi kan, tukuysami kawsay Ecuador Mamallakta ukupi kashpapash, runa kawsaymarka ukupi runa kanata anchuchirinata mana ushankachu.
Ecuador llaktapaman llaktaytaka wacharishkamanta, kawsashkamantami charinka. Sawarishpapash, rakirishpa paylla sakirishpapash, shuktak llaktayayta chaskishpapash kikin llaktamanta kanataka mana chinkankachu.
7 niki.- Kay llaktapi wacharishka kashpami, kariwarmi runakunaka kaykunamantami Ecuador llaktamanta kan: 1.
Ecuador llaktapi wacharishka runakuna.
Istallaktapi wacharishka runakuna yayamama Ecuador llaktapi wacharishkapash, kimsaniki yawarpura ayllukama wacharishka wawakunapash kay llaktamantami kan.
Ecuador llaktapak saywa manyakunapi tiyak ayllullaktakunaman, llaktakunaman, runallaktakunaman kimirishka runakunapash Ecuador Mamallakta riksishkami kan.
8 niki.- Ecuador Mamallaktapi achka watata kawsak kariwarmi runakunaka kaykunamantami llaktayuk kankuna: 1.
Mamallakta kushka pankata charikkuna.
Ecuador llaktamanta kari kashpa, warmi kashpa ista wawata wiñachishka kashpa, payka kay llaktapak kawsayta charirayanka, shinapash ista munayta hapinkakamami Ecuador llaktamanta kak shutita charinka.
Kawsaypankata charik kari kashpa, warmi kashpapash ista llaktapi wachashka wawakunapash kay Mamamallaktayukmi tukun.
Paykuna uchilla kashpa, shuktak yuyayta charinkakama, ista munayta hapinkakamami Ecuador llaktapak shutita charinkakuna.
Ecuador llaktapak shutipi paypak sumak yachaywan sapalla sinchita llankashpa, paylla hawayak mitachita mañakun.
Mayhanpash Ecuador llaktaman llaktayay tukushka kakpipash, pay wacharishka llaktamanta rakirichun mana mañashka kankachu.
Ecuador llaktaman llaktayay tukushka kawsay pankata charishpa payllatak mana nishpa anchurishkamantami chinkanka.
9 niki.- Ista llaktamanta runakuna Ecuador llaktapi taririkkunaka, Mamakamachiy yuyaywan nishka shinaka, Ecuador llaktamanta runakuna shinallatakmi chay hayñitallatak, paktachikkunatapash charinkakuna.
II KAPAKNIKI Hayñikuna SHUKNIKI WANKURIY Hayñikunata paktachina tiksiyuyaykuna
10 niki.- Sapan runakuna, ayllullaktakuna, llaktakuna, kawsaymarkakuna, sapsikunapash Mamakamachiypi killkashka yuyayta, ista llakta kamachiy hillaykunawanpash, kushiyayta charinkakunami.
Pachamamapash Mamakamachiypiriksishka kawsay hayñikunawanmi watarishka kanka.
11 niki.- Hayñikunata paktachina ruraykunaka katikpi tiyak tiksikunatami katinka: 1.
Hayñikunataka sapalla tukushpa, wankurishka kashpapash ushak kamachikkunapak ñawpakpi ñawpachinata, paktachinata, atinatami ushankuna; chaymi kay kamachikkuna hayñikunata paktachichun kamanka.
Tukuy runakunami paktapakta kankakuna, chaypakmi hayñikunata, paktachikunata, hikuykunatapash paktapakta kushiyankakuna.
Mayhan runapash, ima tullputa charishpa, wacharishka kuskamanta, mitamanta, kariwarmi kaymanta, ima kawsaytarpuymanta, rimaymanta, iñimanta, yuyaymanta, llaktaymanta, yallishka wanaymanta, charik mana charik kashkamanta, purik kashkamanta, warmipura karipura kuyashkamanta, unkushkamanta, VIH unkukyuk kashkamanta, tisiku kaymanta, pishi kashkamanta, shuktakkunamantapash mana chikanyachishka, tsiknishka kankachu. Sapallata, tantarishkatapash, uniman, chayllaman llakikunata charikpipash mana anchuchinachu kan, mana riksinamanta mana chikanyachinachu, kushiyarinamanta hayñikunata mana pichanachu.
Kamachiyka tukuy sami chikanyachiyta wanachinkami.
Mamallaktaka hayñiyukkuna chariyukman mana paktapakta kakpi, alli tupuy llankaywan paktapakta kayta charichunmi pushanka.
Mamakamachiypi killkashka, ista kamachiykunapi killkashka hayñikunata, runapak hayñikunata, kamaykunatapash tukuylla mitachikunapak ñawpakpi utkashpami paktachina.
Mamakamachypi, kamachiypi tiyak hayñikunataka tukuylla mitachikunami paktachinata charin.
Kamachiykunata, hayñikunata paktachinkapaka Mamallakta Kamachiypi, shuktak kamachiykunapi mañashkallatami huchachikkunaka paktachinka.
Llaki tukushka runata shitankapa, mana riksinkapapash kamachiymanta mana karuyanachu.
Ima paktay uchilla kamachikunapash Mamakamachiypi tiyak hayñipak yuyaykunata mana kichkiyachinkachu.
Hayñikunata, Mamakamachiypi tiyak kamaykunata, kariwarmi tukuylla mitachikuna, kamakkuna, kamachikpash paktachinami kan, hayñipak kunan yuyayta alliman tikrachishpa may yapa yanapaywan runapak kawsaypi may allitami paktachinka.
Tukuy tiksiyuyaykuna, hayñikunapash mana pi yaykuypak, mana pi mananipak, mana rakipak, tinkirishka, paktapakta umatami charinka.
Mamakamachiypi riksishka hayñikunata, kamaykunatapash, ista hillaykunapi killkashkata paktachina; shinallatak ayllullaktakunapak, llaktakunapak, llaktakawsaypak munaymanta llukshichishka hayñitapash, paykunapak kawsayta alliyachik, wiñachik, mutsurikkunapi huntachik kakpika mana manyayachinkachu.
Hayñikunapak yuyaykunataka kamachiy ñanwan, kamachikkunawan, tukuykunapak llaktaywan yanaparishpami paktachinka.
Mamallakta hayñikunaka may llaktakunapi riksirishpa paktachun mutsurik kuskakunata wiñachishpami llankanka.
Hayñikuna llaktakunapi paktakukpi, mayhan mana yanapashpa washayachik, uchillayachik, ashayachik, yankamanta pichaktaka Mamakamachiy mananishkami kanka.
Mamallaktapak may hatun llankayka Mamakamachiypi tiyak kamashka hayñikunata muchanapashmi kan.
Shinallatak runakunaman llankayta mana alli mañachishkamantapash allichinatami charin. Kariwarmi mitachikunata millashkamanta, imata mana allita rurashkamantapash allichinatami charin. Shinallatak kariwarmi awllikkunaka paykunapak llankaykunapi hayñikunata millashkamanta atirinatami charinkuna.
Mamallaktaka hayñita tikrachichun nishpa chay pachallatakmi millak runakunapak hawapi wanachinawan urmanka, shinapash kay wanachika: huchayaymanta, wanachiymanta, hucha kamaymanta, mana kishpiyritukunkachu.
Yanka hapichishkamantaka, kamachiyta pantachishkamanta, kamachiyta killachishkamanta, mana alli kamachiyta paktachishkamanta, kamachiyta kamak hayñita wakllichishkamanta, kamachiywan llankashpa tiksita kamachiy tatkita wakllichishkamanta Mamallaktami huchata aparinka.
Shuk churashka supaychak allichirishka kakpi, mana pichashka kakpi, chay churashka llakita aparishka runataka Mamallaktami rikunka; chayka, mayhan kariwarmi mitachikuna, kamakkuna, kamachikkuna pantarikpipash huchachinkami, kipaka paykukunapak washamanmi huchaka tikranka.
ISHKAYNIKI WANKURIY Sumak kawsaypak hayñikuna SHUKNIKI PAKMA Yaku, mikuypash
12 niki.- Yakuka runapak tiksi, mana sakipak hayñimi kan.
Yakuka Mamallaktapakllami tukun, paypak allpakunapi charimushkami tiyarin, tukuy runakunapakmi kan; pipash mana hapinalla, mana katunalla, mana ranti mañachinalla, kawsaypak may mutsurikmi kan.
13 niki.- Sapalla runakuna, tantarishka runakunapash kawsaykamayman yaykuna, tukuypacha achka alli mikunata charina hayñitami charin; kay mikunakunaka ayllullaktapi pukushka, kawsaypura charishka, kawsaytarpuy pukuchishkami kanka.
Ecuador Mamallaktaka allimikuy awkikaytami mirachinka.
ISHKAYNIKI PAKMA Uksi kawsaypacha
14 niki.- Runakunaka uksi pachapi kawsana hayñitami riksin, shinallatak mana pakishka kawsaypacha charinatami riksin. Pachamamata achka watapak charirayanata, sumak kawsayta charina hayñitami apan .
Pachamama tukuykunapak munay kachun nishpa wakaychina kachun willan, shinallatak kawsaypacha llika, tawka sami kawsay, Mamallakta charishka tukuy rikchayta wakaychina nishpami willan, pachamama ama wakllirinatami willan; shinallatak urmachishka pachamama pakllakunata alliyachinatapashmi nin.
15 niki.- Mamallaktaka, tukuylla runapak kuskapi, shuklla runapak kuskapi, mana mapayachik ashatalla waktak, chuya sumak yachaykunatami ñawpachinka, mushuk mana mañayachik ushaykunatapash yachachinka.
Awkik ushayka, alli mikuna awkikta wakllichinaman mana paktankachu, yakuta charina hayñitapash mana sakichinkachu.
Chakllichik, kawsay wañuchik, llipyak ayñita, unkuyta katichik, may miyuchik, shuktak llaktakunapi shitashka tarpuy chakllichikta mana mirachina, mana charinachu kan; kay llaktapi katunata, kanchaman katunata, apanata, kullkanata mana mirachinachu. Shinallatak unkuchik, wañuchik sumak yachaykunata, kawsay wañuyta yachana yankikta, runapak kawsay pantachikta, unkuchik mushuk uku-aychata mana charinachu. Awkikay mikuyta llakichik kallarikta, pachamamallikata llakichikta, paya llipyaayñita, ima shitashkakunatapash Mamallakta allpamanka mana yaykuchinachu.
KIMSANIKI PAKMA Willanakuy, willaypash
16 niki. Tukuy runakunami paylla, tantarishkapash kay hayñita charinkuna: 1.
Imamantapash willana, kawsaypura willana, tantarichik chikan willaytapash charinmi, shinallatak tukuykuna ima ruranakuypi, tantarina hayñitapash charinmi. Mayhan willana ñantapash, imawan imashinapash kikin shimipi, kikin unanchawan willanatami charinkuna.
Tukuysami mushuk willanakuyta chaskinkapa, willayta kachankapapash punku paskashkatami charinkuna.
Runakunapak willayta wiñachinata ushankunami; tukuypak, shukpalla, ayllullaktapak wiñachinatami ushan. Shinallatak ankizirmata, karurikuchikta, uyana, rikuna ñankunata charina paktapakta yaykuna ñankunata charinkunami. Shinallatak kacharishka hatunpachata willachik, mana llikashka ankukunaman yaykuna ñankunata charinkunami.
Shinallatak ñawsakuna, tisikukuna, muspakuna tantarichun willana hillaykunata wiñachinatapash charinmi.
Mamakamachiypi imashina rikuchishkata katishpa chaypikashpa willana kuskakunata tantachinatapash charin.
17 niki.- Mamallaktaka tawka yuyayyuk runakuna tiyakta rikushpa, chikan yuyaykuna tiyakta rikushpa, willanakunachun mirachishpa sinchiyachinka: 1.
Achikllay ñankunata katishpa, unanchayta paktapakta rakishpa paktachinka, runakunapak willanakuna ankizirma ankuta tukuypak, shukpaklla, ayllullaktapak wiñachinka. Ankita, karurikuchik, rikuna ñankunata charinkapa paktapakta charina ñankunatami paktachinka. Kacharishka willana hatunñan, mana llikashka ankunakunaman yaykuna ñankunata paktachinka.
Mushuk maysumak willana, willanakuna ñankunaman tukuyllatami yaykuchinka. Ashtawankarin kay ñankunaman mana chayanata ushak, saywashkata charik runaman, shuklla runaman, tantarishkamanpash willanata wiñachichun yanapan. Ashalla tantarishka charikkuna charichun, shuklla yallita charichunpash mana sakinachu; paykunallatak, shuktak makiwanpash willanakuna ñanta charichun mana sakinachu.
Paykunallatak willana ankukunata charichunpash mana sakinachu.
18 niki.- Tukuy runakunami, tantarishka kashpa, shuklla kashpapash kay hayñikunatami charin: 1.
Mana llulla willaykunata mashkana, chaskina, willanakuna, mirachina, riksichina hayñitami charinkuna; shinallatak illu willayta, rikushka willayta, utkashpa, allichishkata, tawkata, ima rurarishkata, llakitukushkata willana, tukuykunaman willayta chayachina.
Tukuyllaman llankak wasikunapak, Mamallaktapak kullkiwan shukllapak llankak wasikuna, paykunallatak tukuyllapak imatalla rurashka willayta hapinkapa, kishpiylla yaykunata charinka.
Willaytaka mana pakanachu, kamachiypi nishka kakpillami willanata mana ushanka.
Runapak hayñita wakllichishka llaki kakpikarin mayhan tukuypaklla kamayka willayta mana pakanachu.
19 niki.- Kamachiyka, yuyaykuna willaypi kachun patachinka, willaypi yachaykuna tiyachun, kawsaytarpuy tiyachun rikushpami patachinka; chaytami willana ñankunaman manarak kachashpa imatalla nisha nikta paktachun nikinka. Shinami tukuy llaktakunaman willaykunata kachana chikan kuskakuna wiñarinka.
Shinallatak yuyay miyuyman yaykuchikta mana uyachinkachu; shuktak hayñikunawan takarishpa wakllichinata munachik willaykunata kachachunpash mana sakinachu.
20 niki.- Mamallakta tukuy runakunapak sapan nishka shunkuyuyayta, pakalla yachayta kamanka; mayhanmanta willay rikurishkatapash wakaychinkami. Shinallatak kay willaykunata mayhan willakkuna, shuktaksami willana ñankuna paypak yuyayta kachachun wakaychinka, shuktaksami willakllaypi willachunpash kamankami.
CHUSKUNIKI PAKMA Kawsaytarpuy, amawtaypash
21 niki.- Runakunaka, kikinpak kikinyayta, kawsaytarpuyta wallpana, charirayana hayñitami charin; shuklla ayllullakta kawsayman, mana kashpaka tawka ayllullaktaman kimirina hayñitapashmi charinmi. Kay kishpiyrishka akllaytaka paymi imashina ninata ushan, pay sumakkay akllaytapash ushanmi. Paypak kawsaytarpuy yuyashka wiñaykawsayta riksina, kikinpak ñawpamanta charimushka kawsaytarpuyman yaykuna, paypak kawsaymanta tukuykunaman willana, tawkasami kawsaytarpuy yachaykunaman kimirina hayñitapash charinmi.
Mamakamachiypi rikshishka hayñikunata wakllichinata munakpi, chay kawsaytarpuyta yanapachunka mana mañanachu.
22 niki.- Runakunaka, paykunapak ushayyuyay wiñariykuy wallpay hayñita charinmi; shinallatak mirachina, sumakkay rurayta, kawsaytarpuyta, sumakllankayta charirayana hayñitami charin. Shinallatak allikawsaywan allichirishpa kawsanata ushanmi; charishkakunawan, pay yachashka llankashka amawtamanta, arawimanta, sumakllankaymanta kapukkunata paypash hapina hayñitami charin.
23 niki.- Runakunaka, maypipash paykunapak kikin kishpiyrishka yuyaywan atinakuna, yaykurinata ushan; shillatak kawsaykuna, riksinakuna, kawsaypura paktapakta kanata willana, tukuyllapak kuskaman yaykuna, chaypikana hayñitami charin.
Tukuyllapak kuskapi kikinpak kawsaytarpuy yachayta rikuchina hayñitami charin. Kaytaka kamachiyta charikshina mana saywashkawanmi ruranka, Mamakamachiypak tiksiyuyaykuna nishkata paktachishpami pushanka.
24 niki.- Runakunaka pukllana, samarina, kushiyarina, pukllankapa karuman rina, kishpiyrishka pachata charina hayñitapash charinmi.
25 niki.- Runakunaka kikinpak allikayman, amawta mirariwan kushiyarina hayñitami charin, ñawpapacha yachaykunawan kushiyarina hayñitapash charinmi.
PICHKANIKI PAKMA Yachay
26 niki.- Yachayka runakunapak wiñaykawsaykama hayñimi kan, Mamallaktaka yachaymanta llankanata mana yanka sakinkachu.
Kay kuskaka tukuypak llaktay shukniki llankaymi tukun, kayta pushankapaka Mamallaktami kullki churanata charin. Tukuykuna pakta yaykurinami tukun, shinallami sumak kawsayman chayarinka.
Runakunapak, ayllukunapak, wakipak hayñita paktachinatapash yachayñanpi kanata charintakmi.
27 niki.- Yachayka runakunapirak yuyashpami rurarinka, tukuy runakunata yanapankapa wiñarichun kamanka, runakunata sumaychana ukupimi kanka. Pachamama charirayayta yuyashpa, tukuylla llakta ushayta yuyashpami yachayka rurarinka. Llakta ushay mañakushka, kawsaypurashka, tukuyllapak, yaykuchik, chikanpak, may alli, sumakmi kanka; shina kariwarmipak paktapakta kachun, kishpiyrita, yanapayta, kasillatapash tankanka; sinchi yuyarinata, sumak rurayta, ukku kuyuyta, sapan munayta, tukuykuna munaytapashmi yachayka sinchiyachinka. Shinallatak ushay mirarita, ukku wiñariyta, llankanata, wallpanata ushaymanpash yachayka apunatami charin.
Yachayka yachayyayta wiñachinkapa, riksiyachankapa kallari mutsurikmi kan, hayñikunata paktachinkapa, awkiyak Mamallaktata hatunyachinkapa may mutsurikmi kan; shina tukuy llaktakuna wiñariynkapa shunku mutsurikmi tukun.
28 niki.- Yachayka tukuypaklla munaytami tikrachinka, shukpaklla, ashalla tantarishkapak munaypakka mana tikrachinkachu.
Tukuykuna yaykuchun, punchanta yacharayachun, kuyurishpa utkashpa yachachunmi kamanka, yachakukkunaka mana pipash tsiknishka yachashpa llukshinka.
Tukuy runakunapak, ayllullaktapak hayñimi kan, kawsaytarpuypura ruranapak kawsaymi kan, yachakuk runakuna chaypi kanapashmi kan.
Mamallaktaka kawsaypura rimanakuna munayta charichunmi purichinka.
Yachayka yachanawasipi kashpa, shuktak kuskapi kashpapash wiñariynkami.
Tukuylla yachayka tukuykunapakmi kanka, tukuy patakunapi mana ima iñiykatikuyta charinkachu, sumak yachana, kimsa patakamami kanka, yachaymantapash mana kullkita kunachu.
29 niki.- Mamallaktaka kishpiyrishka yachanatami kamanka, hatun yachaypi munashka yachayta akllachunmi kun. Runakuna kikin shimipi yachana, kikin kawsaypura ukupi yachana hayñitami kun.
Taytamamakuna, minkashkakunapash paykunapak churi, ushushi kikin munashka, akllashka yachayta hapichunmi kishpiyta charinka. Yachaykunaka paykunapak tiksiyuyaywan, iñiywan ima yachakuy munaywan kimkirishkami kanka.
SUKTANIKI PAKMA Wasimuyuntin, wasipash
30 niki.- Runakunaka allikawsaypi kana hayñitami charin; sumak alli wasita charinata, mashikunamanta chikan, paykunapak kikin kullkita charina hayñitapashmi charin.
31 niki.- Runakunaka kitillaktakunapi, tukuyllapak pampakunapi kishpiyrishka, hunta purina hayñitami charin; kaytaka kawsayta charirayayana tiksi ukupi, tukuykuna kishpiyripi, kitipi kawsaytarpuyta sumaychaytami charin.
Kiti kawsaywan, pakllapi pachamamawan pakta kachunpash hayñita charinkunami. Kitiman chayana hayñika, kayta tukuyman alli kachun mashkaymi kan, shina runakunaman, kikin kawsaymanpash, kitimanpash, tukuywanmi paktachinka.
KANCHISNIKI PAKMA Allikawsay
32 niki.- Allikawsayka Mamallakta paktachishka hayñimi kan, kayman paktarinkapaka shuktak hayñikuna paktanamanmi kimirin, shina: yaku, mikuna, yachana, ukku kuyuy, llankay, kawsaykamay, uksi kuskakunami kan. Shinallatak shuktak sumak kawsayta charirayakkunapash kimirishkami.
Mamallaktaka, kay hayñikunaka: kullkiwan, runakunawan, kawsaypurawan, yachanawan, pachamama llaktaykunawan paktachunmi kaman. Shinallatak punchanta, imapacha alli kakta mashkashpa yaykunka; yachanakunata, ruraykunata mana shitashpalla kamanka; willashpa yanapaywan, tukuysami allikawsaywan, kariwarmi allikawsaywan, chichuy allikawsaywan paktachinka.
Allikawsayta yanapayka imapash paktapakta tiksipi kachunmi pushanka; tukuymashna, yanapaywan, kawsaypuraywan, may alliwan, kutsikkaywan, utkaywan, kamaywan, kawsayta kamaywan tantalla paktanka; shinallatak kariwarmipi yuyashpa, wiñaypi yuyashpa pushanka.
PUSAKNIKI PAKMA Llankay, runapak kawsaykamaypash
33 niki.- Llankayka runapak hayñimi kan, runakunapak ruraymi kan; kullkipak hayñipashmi llankayka tukun, runapak shuk ruraymi kan; chaymantami llankayka kullkipak tiksi kan.
Mamallaktaka llankak runakunatami huntay sumaykaywan kamanka. Shinallataka sumak warawashka kawsayta, llankaykullkita, paktapakta rakishpa, mana unkuchik llankayta kushpa, pay munashka, chaskishka llankaytami kunka.
34 niki.- Runakunapak kawsaykamay hayñika, tukuykunapak mana anchuchina hayñimi kan, Mamallaktapak manuy huchami kanka.
Runapak kawsaykamayka yanapay tiksimanta, mañashkamanta, tukuy mashnamanta, paktapaktamanta, utkaymanta, kamarimanta, ushaymanta, achikyaymanta, chaypikaymanta, shuklla runamanta, tantarishkamanta mutsuy tiksi ruraymi kanka.
Mamallaktakami kawsaykamay hayñi huntata rurarichun, paktachun kamanka, chayka ayllupak wasikunapi mana kullkita chaskishpa llankak runakunatami yaykuchin, kikin ayllupi mikunkapa pakllapi llankaktapash yaykuchinmi, tukuysami kikinpak llankayta charikmanpash paktachinmi, mayhan llankayta mana chariktapash yaykuchinmi.
KIMSANIKI WANKURIY Runakunapak hayñikuna, kallaripi chaskina tantarikunapash
35 niki.- Kariwarmi yuyak runakuna, warmi wawa, kari wawa, imillakuna kallaripi kanka; shinallatak chichu warmikuna, tisiku runa, wichkashka runa, mana pitirik unkuykunata charik, ancha unkuyta charikpash kallaripimi yanapayta chaskinkakuna.
Llakipi kawsakkuna, wasipi millaynakushpa kawsakkuna, llakichishpa yumashka warmikuna, millashka wawakuna, payllatak llakirishkakuna, unkuywan wacharishkakunatapash Mamallaktami akllashpa ukllanka.
Shinallatak may allita yanapayta chaskinka, paykunaka alli kallari yanapaytami hapinka.
SHUKNIKI PAKMA Kariwarmi yuyak runakuna
36 niki.- Kariwarmi yuyak runakunaka, tukuylla kuskakunapi paykunarakmi tukuypak karmakunapi, shukllapak karmakunapipash kallaripi alli yanapayta chaskinka.
Ashtawankarin tukuykunami yanapaypi yaykurinka, kullki yanapayta, millaynakuyta harkana yanapaytami chaskinkakuna.
37 niki.- Mamallaktaka yuyak runakunamanka kay hayñikunatami paktachinka: 1.
Kullkita mana kushpalla akllashka alli hampiwanmi hampirinka, alli hampikunatapash chaskichinka.
Pay ushashkallapi llankashpa kullkita hapichun kamanka, chaypakka, paypak ushay saywaykunatami rikunka.
Tukuypakmi llankaysamayka tiyanka.
Tukuylla mitachimanta, shukpaklla antawa mitachimanta, arawa ukumantapash ashalla kullkitami kunka.
Kamachiychishka manukullkita kunamanta kishpiyrishkami kanka.
Kamachiy nishkashina: chani kipuymanta, charishka kipuymanta kullkita mana kunkachu.
Paypak yuyayta, munayta, yarinakuyta sumaykachishpa alli kawsaykayta kuk wasita charichun rikunka.
38 niki.- Mamamallaktaka yuyak runakunata rikushpa katinkapa tukuylla llaktayta, ruraykunata churanka; chaytaka kitillakta, ayllullaktapipash kikin kawsay imashina kakta rikushpami churanka; kariwarmi mana paktakakta, runakayta, kawsaytarpuyta, kikinpak chikankayta, ayllullaktata, tukuyllakunatami rikunka; runa llaktakunata chikan kakta rikushpa yanapak llankaytami churanka; shinallatak sapan runapak kikin kashkata wakaychinata, yuyayta churaypi kachunmi rikunka, kay llaktaykunata paktarichunpash mirachinka.
Ashtawankarin Mamallaktami kay tupuykunata churanka: 1.
Maypimi paypak mikuyta, allikawsayta, yachayta, sapan puncha kamanatapash kuk wasiwan kachashpa yanapanka, kaytaka tukuysami hayñikunata ukllay ukupimi yanapanka.
Paypak ayllukuna yanapayta mana ushashka runakunata chashkik puñuna wasita wiñachinka; wasita mana charik runakuna punchanta chaypi kachunpash shuk wasitami churanka.
Llankaypi sinchita rurachishpa, tukuysami kullkita shuway ama tiyachun ukllashpa mitsanka.
Mamallaktami chaypi kana llaktaykunata mirachinkapa churanka, shinallatak tukuylla llankakwasikunapi, shukpaklla llankakwasikunapi yuyakkunapak llankayta, paykuna yachashkakunawan munashkata paktachichun shuk llaktayta churanka.
Ruraykuna wiñariychun, kikinyay tiyachun shuk llaktayta mirachina, shukman kimirishpa kawsanata ashayarichun, tukuykunaman yaykurichun paktana 4.Tukuysami millanakuyta, waktayta, kullkiwan mañaymanta, mayhan laya llakimantapash llukshichun ukllanka, rikunapash, mana kashpaka chay llakikunata mana harkashkamanta llakitukukta rikuna.
Pukllay llankaykuna, nunay llankaykuna wiñariychun, chaypak yuyashpa yachaykunata mirachinka.
Wakllirikuna, ayñiwan makanakuy, tukuysami ancha llakikuna tiyakpi rikushpa yanapanka.
Kishpiyri kichushkata anchuchinkapa akllashka kamachiy tupuykunata wiñachinka.
Supaychay wanachi, kishpiyrita kichuy tiyakpi, mana shuktak imashina llukshina tupuykunata charikpika, shuktak alli kuskapi churashka wanayta paktachinka; huchayuk runa tiyakpipash, wanachina wasiman mana kachashpalla paypak wasipillatak wichkanka.
Ancha unkuywan, wakllichik unkuywan, katik unkuywan llakirishka kakpipash, chay unkuyta alli hampik akllashka wasiman pushashpa yanapanka, kamankapash.
Kullkimanta, munaymanta alli rikushka kachun, shinallatak paypak ukku, yuyaypash alli kachun kamanka.
Yuyak kariwarmita, paypak ayllukuna shitakpi kamachiymi wanachinka, yuyak runata kamachun churashka kamaywasikuna shitakpipash kamachiyka wanachinkami.
ISHKAYNIKI PAKMA Malta runakuna
39 niki.- Mamallaktaka kariwarmi malta runakunapak hayñikunata paktachishpa kamanka, kipaka llaktaywan, llankaykunawan hayñikunata paktachinka; shinallatak hillaykuna, kamaywasikuna tiyachun mirachinka.
Kullkikuna punchanpak tiyachun, malta runakuna chaypi kachun, tukuyllapak ushay karmaman yaykuchunmi kamanka. Mamallaktaka, kariwarmi malta runakunataka llankashpa Mamallakta wiñariychun mushukyachik kaktami riksinka.
Shinallatak paykunaka alli sumak munay llankayta wiñachinka, ruraytapash mirachinka. Yachayta sumakyachichun, llankayta kallarichun, paypak llankayta wiñachinata munachun riksinka, yachachinkapash.
KIMSANIKI PAKMA Runakuna kuyuriy
40 niki.- Shuktak llaktakunaman runakuna richun riksirin.
Mayhan runatapash shuktak llaktaman rishkamanta, kamachiy nishkamanta anchuriktaka mana rikunachu, mana riksinachu.
Mamallaktami, kamaywasikunawan tukushpa, Ecuador llaktamanta ista llaktakunapi kawsak runakunaman hayñikunata paktachichun, shuktaksami yanapayta wiñachinka, imashina kawsata charikukpipash hayñitami chayachinka: 1.
Paykunaman, ayllumanpash yanapayta karanka, kay llaktapi kawsakpi, istallaktapi kawsakpipash yanapankami.
Yanapayta karanka, yachachishpa, tukuysami killpayta kushpapash yanapanka, paypak hayñikunata paktachichun tukuyta kamanka.
Ista llaktapi imamantapash, paypak kishpiyri harkashka kakpi, paykunapak hayñikunata wakaychinka.
Ecuador llaktapi kakpika, mashikunantin kimirinakuyta charichunmi mirachinka, ayllukunantin kutintak tantarichun yanapanka, paypak munaywan kikin llaktaman tikramuchunpash yanapanka.
Ista llaktapi, Ecuador llaktapak kamaywasikunapi mana yanka willanalla willaykuna, killkakullkapi taririk imanik killkashkata pakashpa charinka.
Istallaktakunapi kawsak ayllukunata, ayllupak hayñikunatapash ukllankami.
41 niki.- Imashina kamachiypi kushkawan, llaktapura yuyarinakushka hillay runa hayñikuna Minkarina, pakakuy hayñitami riksirin.
Minkarishka, mitikushka runakunaka, sumak alli harkaytami charina kan; shinallatak paypak hayñi huntay paktakpimi kushiyarinka.
Mamallaktami tikrachimuna kallariyta sumaychanka, arininkapashmi; kaytaka runapura yanapay hawami shuk kutinlla kamachiywan kamanka.
Minkachiyta, pakakuyta mañak runakunamanka, llakimanta shina ista llaktaman yaykushkamantapash, llakipi kawsakushkamantami mana wanachinka.
Mamallaktaka, shukkutinlla, llakikunata kay shina kishpiychina kakpillami kaytaka riksinka, mitikushkakunapak kamachiy pankata, kamachiytapash katishpami riksinka.
42 niki.- Tukuysami piñashpa llukshichisha kachanata mana sakinachu.
Karkusha kachashka runakunaka kamayta utka chaskina hayñitami charinka; runakashkamantami kamachikkuna yanapashka kanka, shinallatak mikunaman, puñunaman, wasiman, hampikpakman, hampiman hawalla yaykuna hayñitami charinka.
Kariwarmi wawakuna, imillakuna, chichu warmikuna, kariwarmi wawakunayuk mamakuna, yuyak runakuna, tisikurunakuna, shuktaksami llakirishkatapash, paykunarakmi runapura yanapayta kallaripi chaskikinka.
Tukuy runakunata, tantarishkata karkushkapash kamashkami kanka, shinallatak kipa paymunakpika kawsaykamaywan, munaywan kikinpak kuskaman tikramuna hayñitami charin.
CHUSKUNIKI PAKMA Chichu warmikuna
43 niki.- Mamallaktami chichu warmikunata kamanka, chuchuchikuk pachapipash kay hayñikunawanmi kamanka: 1.
Yachachina kuskapi, llaktapi, llankana kuskapipash mana chikanyachishka kankachu.
Wachak mamatakarin mana katushka hampiwanmi mitachinka.
Chichukay pachapi, wachay pachapi, wachashka kipapash paykunatarakmi alli ukllayta kunka, tukuy allikawsay kamaytami chaskinka.
Wachashka kipa, ñuñuchikuy pachapipash, alliyankakamami ima mutsurishkakunatapash chaskinata charin.
PICHKANIKI PAKMA Kariwarmi wawakuna, imillakunapash
44 niki.- Mamallakta, runakuna, ayllukunapash utkashpa kariwarmi wawakuna, imillakuna alli, tukuy ukun wiñariychun paykunapak hayñita sinchiyachinka. Shinallatak paykunatarak ñawpachinka; hayñikuna hunta paktachunmi kamanka, hayñikunatapash paktachinkami, munayka kay runapak hayñi hawapimi kanka.
Kariwarmi wawakuna, imillakunapash tukuysami wiñariyna hayñitami charinka; kayka wiñariykukta, pukurikuktami rikuchinka, shinami hamutashka kanka; shinami paypak yuyaysapayay, ushayyuyay, hawayay paskarichun yanapay hayñita charinka; kayka shuk ayllupi, yachana wasipi, runakunapak muyuntipimi rikurinka; shinallatak ayllullaktata kuyaypash kamaytami charinka.
Kay muyuntika runakunapak mutsuykunatami sumakyachinka; munay, mashiyari, kuyay, kushikuy, kawsaytarpuy mutsuriytapash paktachinkami; tukuy llaktapi hatunkuskapura, ayllullaktapurapash yanapaywanmi paktachinka.
45 niki.- Kariwarmi wawakuna, maltakunapash, tukuy runakunapak hayñikunatami kushilla hapinka, ashtawankarin wawakunapak hayñikunatami paktachinka.
Mamallaktaka wawa wiksapi kak pachamantami kawsayta, kamayta riksinka, kipaka allita rikushpami paktachinka.
Kariwarmi wawakuna, malta wamrakuna paykunapak tukuy alli ukunta, alli munayta charina hayñiyukmi kan; kikinyayta, shutita, llaktayuk kana, allikawsayta, alli mikunata, yachanata, kawsaytarpuyta, pukllayta, samayta charinkakuna. Shinallatak kawsaykamayta, aylluta yanapana hayñikunatami charin. Shinaka aylluntin, ayllullaktantin kawsana hayñitami hapin; Malta wamrakunaka runakunantin kana, kishpiyrita sumaychana, sumakkayta kamana hayñiyukmi kan. Payman unkuy llaki chayakukpika hampikta tapushka kanka, paypak kawsaytarpuy, tukuylla, runallakta ukupi kikin shimipirak yachana hayñitami charin. Paypak yayamama maypi kak, ayllukuna maypi kak willayta chaskina hayñitapash charinmi. Kipaman paypak kawsaypi llaki rikurina kakpillami mana chaskinata ushanka.
Mamallaktaka paypak rimayta, tantanakuytapash hawalla rurachun kamanka, yachakukkunapak tantanakuyta awllikukta, shuktaksami tantanakuy rurarichunpash yanapanka.
46 niki.- Mamallaktaka, kariwarmi wawakuna, imillakuna kamana tupuykunata paktachinkapaka kaykunatami ruranata charin: 1.
Manarak sukta watayuk wawakuna alli mikunata, alli kawsayta, alli yachayta paktachichunmi yanapanka, tukuy puncha kamayta, tukuy kamay hayñikunatapash paktachinkami.
Tukuy imashina llankaymanta, kullkimanta llaki tiyakpipash kamankami, llankachishpa kullkita shuway tiyakpi akllashka ukllaywanmi kamanka.
Manarak chunka pichka watata charikpika mana llankachina kachun, wawakuna llankay ama tiyachun asha asha tukuchinka.
Kariwarmi imillakunapak llankanaka wakinpillami tiyanka, paypak hayñitapash mana kichunkachu, manchanayay mana alli kuskaman, wakllichik kuskamanpash mana rinkachu, chaymi paykunapak allikawsay, alli wiñariyna mana anchuchinka.
Paypak llankaytaka muchankami, wiñarikukta mana harkakukpika sumaychankami, payta riksinkapashmi; shinallatak mana llakita apamuk llankayta charichun washamantami yanapanka.
Tisiku runakunatarakmi rikunka, ukllanka; ayllupak ukuman hunta yaykurichun yanapayta kunka.
Mamallaktami puncha yachana wasikunaman richun, tukuykuna kawsayman yaykurichun yanapanka.
Tukuysami millay, waktay, yumayta katushpa kullkita shuway, shuktak millaykunapash ama tiyachunmi harkana, rikunka.
Shuktak millaykuna, waklliriman pushakpash ama tiyachunmi harkanka.
Allpa tuñiriy tiyakpi, ayñiwan makanakuy tiyakpi, suktak ancha llakikuna tiyakpipash utkashpami rikunka.
Protección frente a la influencia de programas o mensajes, difundidos a través de cualquier medio, que promuevan la violencia, o la discriminación racial o de género.
Tukuyllapak willaykunaka yachayta, runa unancha hayñikunata sumaychayta, runakayta kallaripi kunka; shinami paykunapak mitawan pakta yanapakta kamanka.
Kay hayñikunata paktachinkapa saywakunata, wanachikunata churanka.
Mayhan yaya kashpa, mama kashpapash, wakinpika ishkantin wichkana wasipi kakpika, chay llakimanta rikuk akllashka kishpiychik yanapaywan kamanka.
Paykuna, ancha unkuywan, mirarik unkuywan llakitushka kakpika paykunatarakmi akllashka alli kamaywan harkanka.
SUKTANIKI PAKMA Tisikuwan runakuna
47 niki.- Mamallaktami tisiku unkuywan runakunata chaskichun, uksi runakunantin tanta kachun paykunatarak rikuna llaktayta arininka; tisiku runakunapak ayllumi llankayta mashkashpa chimpapurayta utkachinka, runakunapak kawsay ukuman imashina yaykuchinata mashkanka.
Tisiku runakunataka, kay hayñikunata charichunmi riksirin: 1.
Tukuyllapak kamaywasikunapi, shukllapak kamaywasikunapi runakunapak allikawsay mutsurikta kunkapakmi riksin, ashtawankarin tukuypacha kullkita mana kushpa hampikunata charichun yaykuchinka; kaytaka wañunkakama hampita mutsukuk tisiku runakunamanmi shinaka kunka.
Kutintak alliyachun tukuyta yanapana, punchanta yanapaytapash kuna, ima yanapayta mutsukpipash chay paktachun sumak ruraykunawan yanapanka.
Tukuylla kuskakunapi, shukpaklla antawakunapi purishpa, arawa ukupi kushiyarishkamantapash ashalla kullkitami kunka.
Kamachiychichishka kullkimanta kishpiyrishkami kanka.
Tisiku runaman, uksi runamanpash paktapakta llankayta kunka, shina paykunapak ushaykunata, hawayaykunata mirachichun, tukuylla tantaripak, shukllapak tantari llaktay makiwan pushanka.
Alli, ima mutsuymanpash yaykuna wasita, paypak mutsurikkunata yanapachun charikyuk wasita charichun rikunka; shina paypak kawsaypi mana pipash satirinkachu, kikinllatak imatapash rurashpa punchanta kawsachun yanapanka.
Tisiku runaka paykunapak ayllukuna punchanta rikushka ña mana kankanchu, punchanta kawsana kuskatapash mana charikka, mana kankachu, mayhan chaskik wasimi paytaka minkachishpa charinka.
Una educación que desarrolle sus potencialidades y habilidades para su integración y participación en igualdad de condiciones.
Paypak yachayta ushachinkapaka tukuykuna yachana ukumanmi rinka.
Payllata alli ukupi chikanyachishpa yachachikpimi, yachaytaka allita chaskinka, paykuna yachana ñanwanmi yachachinka.
Yachana wasikunaka tisiku runakunapak kamachiykunawanmi kay mutsuriytaka paktachinka, chaypakka kay tisiku runakuna yachachun mutsurik karana kullkillikatami mirachinka.
Yuyaypi tisiku unkuyta charik runaman yachachinkapaka, akllashka yachana wasikunata, paykunapaklla yachana ñankunata wiñachinka, chaymi paypak yuyay ushakuyka wiñarinka, mirachinka.
Yuyaypi tisiku runakunaman, paykunapak ayllumanpash, tisiku unkuy ushakukta charikpika, munayta hampikwan yanapana.
Allikak tukuysami charishkakunaman, mitachikunaman yaykuchun.
Chaypakka pirkashka saywakunata, harkakunatapash anchuchina.
Ruktu (mana uyak) runakumanka shuktaksami willachinakunatami wiñachinka, makiwan rimayta, makiwan takarishpa willayta wiñachinka, shina ñawsa killkakatinaman yaykuchun.
48 niki.- Mamallaktami tisiku runakunata yanapanarayku kay tupuykunata churanka: 1.
Mamallaktapak ruray katichikunapika ayllukunapak ukupi kachun, shuktak shuktak ukukunawan yanaparishpa tukuyllapi, kawsaytarpuypi, yachanapi, kullki llankaypi kachun nishpami llaktayta mirachinka.
Mañashka kullkita charichun tukuyta churanka, manu kullkikunatapash uriyachinka, mana kashpaka kaywan kapuchik llankayta charirayanka, tukuysami yachana patapak karashka kullkita hapichun yanapanka.
Ruraykatinata wiñachinka, paypak ruraykatikuna chakchurichun, samachunpash llaktayta wiñachinka.
Chaypi kana llaktayta, kawsaykamaypi kachun, kamachiy nishkashinata paktachinka.
Ancha tisiku runakunata tukuyta sinchita, ukuman yanapachun paktakayta ruranka, kayka paypak kikinyay may hatun wiñariyman paktachun churanka, kikinllatak imatapash rurachun churanka, shuk runapakman llutarishkamanta karuyachun churanka.
Ancha tisiku runakunapak ayllukunaman, paykunapak kapukchik llankaykunata yanapachun asha kullkita kunka.
Tisikuwan runakunapak hayñikuna tukuy paktarichunka ruraypi hunta kamachun kamanka.
Imashinapash piñashpa sarukpi, mana runapurashina kimirikpi, urmachikpi, tisikuruna kakpi manyaman shitakpi, ima llakitapash rurakpika kamachiymi wanachinka.
49 niki.- Tisiku runakunata kamak runakuna, ayllukunapash, punchanta yanapay mutsuykunata kuk kashkamantaka runakunami kawsaykamaywan yanapashka kanka. Shinallatak sumakta, may alli rikuyta kunkapa yachakuykunatami punchanta chaskinkakuna.
KANCHISNIKI PAKMA Ancha unkuywan runakuna
50 niki.- Mamallaktami ancha unkuyyuk tukushka tukuy runakunata, mana hampiripak unkuyta charik runakunatapash kamanka. Shinallatak tukuy patapi karashka hampiwan hampirinata, mutsurishka pachapimi payrak hampirinata charinka.
PUSAKNIKI PAKMA Kishpiyta kichushka runakuna
51 niki.- Kishpiykayta kichushka runakunamanka kay hayñikunatami riksirin: 1.
Astiy wanachiypak ranti mana manyayachishka kana.
Willanakuyta charinka, ayllukuna, hayñitamanta yachakkuna rikushka kanka.
Kishpiykayta kichushka pachakuna imashina llakita chaskishkata, kishpiychik kamachikpak ñawpakpi willana.
Wanachina wasikunapi kishpiykayta kichushka runakuna ama unkuchunka alli yanapak runakunata, mutsurishka hillaykunata, hampikunata charina.
Kishpiykayta kichushka runamanka yachayta, llankayta, kapuchiyta, kawsaytarpuyta, mikunata, puklllanata, samay mutsuykunata kushpami rikunka.
Chichu warmikuna, ñuñuchikuk warmikuna, imillakuna, yuyakkuna, unkushkakuna, tisikukunapash akllashka yanapayta, alli rikuyta chaskina.
Kariwarmi wawakuna, imillakuna, tisikukuna, wasi ukupilla kak yuyak runakunapash allita kamashka kana, tukuy mutsurikkunatami charinka.
ISKUNNIKI PAKMA Mawkayachik runakuna, mikuk runakunapash
52 niki.- Runakunaka may alli charimushka mitachitapash kishpiyriwan akllaytukunkapa hayñita charinkunami. Imashina kakmantapash, mana kachun, imakakta riksina hayñitami charin. Shinallatak alli willayta chaskitukunmi, mana umachishka kankachu.
Kamachiyka alli rikuy kachun chapana ñankunata churanka, kariwarmi mikukkuna ama llakirichun harkayta charinka; kay hayñikunata pakiktapash wanachinkami, allichichinkami. Mana alli kakpi kullikita tikrachichun mañanka, mana allita rurashkamanta wanachinka; charishkakuna, allikawsaykuna mana alli kashkamantapash wanachinka; tukuy allikaykuna mana alli kakpi, pitikpipash wanachinkami. Hatun llaki tiyakpi wakinpilla mitachi pitirikpika mana wanachinkachu.
53 niki.- Llankakwasikuna, kamaywasikuna, tukuylla mitachikunawan runakunata yanapak tantanakuykunapash kariwarmi mikuk, mawkayachik runakunaman kushiyarichun tupuk llikakunatami yaykuchinka; chaskichik, allichik llikakunata yaykuchina, llankaypi churanatapash charinmi.
Mamallaktami runakunata llakichishkamanta, wakllichishkamanta kamachiywan kutichinatami charin; shinallatak tukuypak allikaykunawan mana alli rikukpi wanachina, mitachikuna mana tiyashkamanta kullkita kushka kakpipash Mamallaktami rikunka.
54 niki.- Chikan runakuna, kamaywasikuna, mitachita mañachik tantanakuykuna, kapukchik, mikuna nipakunata katukkunapash, runakunaman mana alli mitachikpika kamahiywan wanachishkami kanka; paykuna willashka llulla kakpi, killkashka mana chaytallatak nikta yaykuchishka kakpipash sinchita wanachishkami kanka.
Llankanata yachak runakuna yachashka hawa, kapchita, minkashkata mana allita pushakpipash huchachishka kanka; ashtawankarin runakunapak tukuy kawsayta mana allita rurakpi, llakipi churakpipash wanachirinkami.
55 niki.- Mawkayachik runakuna, mikuk runakuna willayta mirachinkapa, hayñikunamanta yachankapa shuk tantanakuyta wallpanata ushanmi. Kaywanka kamachiyta rikuk kamachikkunapak ñawpakpi mitsarinata ushankami; willayta, yachaytapash charirayanata ushankami.
Kay hayñita, shuktak hayñikunata paktachichun nishpa tantarichunka, pitapash mana mañanchu.
CHUSKUNIKI WANKURIY Ayllullaktapak, llaktakunapak, kawsay markakunapak hayñikuna
56 niki.- Ayllullaktakuna, llaktakuna, kawsaymarkakuna, yanallaktakuna, yunkallaktakuna, sapsi llaktakunapash Ecuador llaktami tukun; shuklla, mana rakirinami tukun.
57 niki.- Mamakamachiypi nishkashina sapsita, ayllullaktata, llaktata, runallaktatami riksin, kamankapash; shinallatak runa hayñikuna, ista Mamallaktakunapak hatun willaykunata, arinishkakunata, yuyarinakushkakunata riksishpami paktachin, runa hayñikunapash shuktak hillaykunawanmi tantalla riksirin. Shina sapsihayñita riksin, kamanpash: 1.
Kikinkayta, kimirina yuyayta, ñawpa yachaykunata, imashina tantanakuy charishkata kishpiyrishka charirayana, mirachina, sinchiyachina, wiñachinapash.
Paypak kawsay sapita charishkamanta, kikinyaymanta, kawsaytarpuymanta mana kawsayllapishka kana, mana tsiknishka kana.
Kawsayllapimanta,istatsiknimanta,shuktak chikanyachikunamanta llakirishka runakunata riksinka, kawsayta wakllichishkamantapash allichinka.
Sapsi allpakunata wakaychina, chay allpakunaman pipash mana yaykuna, mana kullki manuymanta kawsana allpata kuna, mana yanka rakina, mana kichuna.
Kay allpakuna mana manukullkiwan chanina, churashka kullkitapash mana kunachu.
Kawsamushka allpata, ñawpa saywashka allpata charirayana, kaymanta mana kullkita kushpalla kikinpak shutipi killkachina.
Kikin allpapi kak pachamamapi tiyakkunata mawkayachina, tarpuna, kamana, chaypikashpa charirayana, kawsanapash.
La consulta previa, libre e informada, dentro de un plazo razonable, sobre planes y programas de prospección, explotación y comercialización de recursos no renovables que se encuentren en sus tierras y que puedan afectarles ambiental o culturalmente; participar en los beneficios que esos proyectos reporten y recibir indemnizaciones por los perjuicios sociales, culturales y ambientales que les causen.
Paykuna ñawpapachamanta charimushka allpamantaka pipash mana llukshichinkachu.
Sapsiyuyayta charirayana, killpana, wiñachiyna; shinallatak kikin amawtayta, sumakyachayta, ñawpa yachayta charirayana; tawkasami kawsayta wachak nipankunata kamana; tawkasami kawsaytarpuyta, hampita, kikin hampinata wiñachiyna.
Shinallatak iñina kuskakunata, wakakunata kutintak tarina, ñawpachina, killpanapash.
Saywashka allpapi tiyak yurakunata, wiwakunata, chukikunata, kawsay llikata, tiyakkunamanta yachayta; wiwapak, sachapak kikinyaytapash ukllana.
Paykunapak yachaykunata, mushuk llankaykunata, ruraykunata tukuysami apakuyta kichuchun mana sakinachu.
Ecuador llaktapak charimushka shina kachun, kawsaytarpuyta, wiñaykawsayta mana rakinachu, mana shitanachu.
Shinaka charirayana, killpana, wiñachiyna, wakaychinami kan.
Mantener, proteger y desarrollar los conocimientos colectivos; sus ciencias, tecnologías y saberes ancestrales; los recursos genéticos que contienen la diversidad biológica y la agrobiodiversidad; sus medicinas y prácticas de medicina tradicional, con inclusión del derecho a recuperar, promover y proteger los lugares rituales y sagrados, así como plantas, animales, minerales y ecosistemas dentro de sus territorios; y el conocimiento de los recursos y propiedades de la fauna y la flora.
Kayta paktachinkapaka Mamallaktami kullkita kuna charin.
Kawsaypura ishkayshimi yachayta wiñachiyna, sinchiyachina, hawayachina; kayka kallari yachaymanta, hawa yachaykamami may alli kachun yuyayta charinka.
Imashina tawkasami kawsaytarpuykuna rikuchishkawanmi kanka; shina kikinkayta yachachina, yachana ñankunawan pakta kamankapa, wakaychinkapa sinchiyachina.
Shuk sumakkay yachachik tukuna ñanta kamanka.
Kay yachana llikata kamanaka minkapi, aynipimi rurarina, ashalla mitapi allichishpa, ashalla pachapi, kuskapi kanka; tukuykuna rikuypi, ñawinchi tiksita charichun kamana.
Tantanakuykunata tawkashkata sumaychay milka ukupi tukuypak shutipi rikurichun wallpana, charirayana; chikanchikan kawsaytarpuypi, llaktaypi, tantariypi wallpanka.
Mamallaktaka tawkasami kawsaykunapak rimayta, tantanakuyta riksina, mirachina.
Kamachiy churashka, kamachiyshka tantanakuy ukupi paykuna kachashka runakunawan chaypikana, mayhan llaktay tukuyllapak rurarikuypacha chaypi kana; ashtawankarin shamuk puncha llankayñan wallparikuy pacha, mayhan llankaywan kallarikrin rimanakuypi kana.
Manarak kamachiy tuputa churashpa, chay kamachiytupu mayhan sapsihayñita wakllichina shina kakpika tapushkami kana.
Rimanakuyta, kimirinakuyta, saywarishka Mamallaktakunawan yanapanakuyta charirayana, wiñachiyna; ashtawankarin Mamallaktapura saywashka ayllukunawan, rakirishka ayllukunawan chayanakuchina.
Paykunapak churarinakunata, unanchakunata, hayllikunata charishpa kikin riksirichun tankana.
Kamachiypi nishkata katishpa, paykunapak allpamanta saywashpa awka llankaykunata anchuchina.
Paykunapak sumakkay, chikansami kawsaytarpuy, ñawpa yachaykuna, wiñaykawsay, munaykuna, shuktakkunapash tukuypaklla yachaypi, willaykunapi rikurichun. Paykunapak shimipi willachun kikin willana ñankunata wiñachinata ushanmi, shuktak willana ñankunaman yaykunkapa mana tsiknishka kankachu.
Paykunallatak manyayarishka llaktakunapak saywashka allpakunaka ñawpa pachamanta kawsamushka allpakunami kan, chayka mana ashayachina, mana yaykurinalla allpami kanka.
Mamallaktami kawsaykuna tiyachun, paykunapak kikin kawsayta sumaychankapa, kamankapa tupuykunata churanka; manyayarishka kawsana munayta sumaychanami kan, paykunapak hayñita rikurayanapashmi.
Kay hayñikunata pakikka runata wañuchik shina hatun huchatami aparinka, kaytaka kamachiywan ñitishpami wanachina.
Mamallaktami mayhan samiwan mana shitachishpalla kay sapsihayñita churashpa kamanka, karimanpash warmimanpash paktapakta, mana wakayachishpalla paktachinka.
58 niki.- Yanaruna llaktapak kikinkayta, kawsaytarpuyta, ñawpayachayta, hayñita sinchiyachinkapaka Mamakamachiypi killkashka sapsihayñita, kamachiytapashmi riksin. Shinallatak Mamallaktapura hatun willaykunawan, arinishkakunawan, shuktak runahayñi hillaykunawan sinchiyarichunmi riksirin.
59 niki.- Yunkaruna llaktapak sapsihayñita, achka watapak, charirayaypak, llaktay ñawpakman richun, shuktak mushuk ñanta, tantalla kamayta riksirin; shinallatak paykuna yachashka yuyaykunawan, paypak kawsaytarpuyta sumaychayta, kikinkayta, kikin rikuyta, kamachiypi nishkata katishpa riksirin.
60 niki.- Ñawpa llaktakuna, runakuna, yanarunakuna, yunkarunakuna paykunapak kawsaytarpuyta wakaychinkapa charishka allpakunata saywanata ushanmi.
Kamachiyka chay wallparita wiñachinatami ushanka.
Tukuypak allpata charik sapsitami riksirin, ñawpapachamanta kay allpapi sapsi tantanakuypi kawsashka kashpami riksirin.
PICHKANIKI WANKURIY Chaypikana hayñikuna
61 niki.- Ecuador llaktamanta kariwarmi runakunaka kay hayñikunamantami kushiyarin: 1.
Akllana, akllay tukushka kana.
Tukuyllapak munay kakpi chaypikana.
Llaktakunamanta wiñachishka mushuk kamachiyta rikuchina.
Tapushkakuna kana.
Tukuyllapak ushak llankashkata rikurayana.
Akllashka kamachikkunapak kachashka ushayta kichuna.
Yachaypi, ushay yuyaypi tiksishpa tukuylla llankaykunapi kana, tukuylla awllita kuna; shinallatak kaytaka akllay, shutichik, yaykuchik, paktapakta kay, tawkachik, tukuypak akllay llikawan rikushpa llankayta kuna. Shinallatak chaypi kanata, karintin warmintin paktapakta yuyaywan llankayta kuna, shina tisiku runakunata yanapana.
Shinallatak karipuraman warmipuraman mana chawpishpalla kushpa paktachina, tukuypata, watayukkunamanmi llankaytaka kuna.
Ista runakunaka kay hayñikuna, imashina paykunapak alli kakpika kushiyarinkami.
62 niki.- Runakunaka llaktay hayñiwan kushiyarishpa tukuykunaman, paktapakta, iskankapi churashpa, pakalla paypak shutita kushpa shitana hayñita charinmi. Kaytaka katipi kak nishkakunawanmi paktachinka: 1.
Chunkapusak watamanta wichayman charik runakunapakmi ashtawanka apuchinata charin.
Wichkana wasipi wichkashkalla runa, tawka watata wichkashka kashpapash mana supaychashka kashpaka akllana hayñita charinkunami.
Chunkasukta, chunkapusak mitayuk runakunami apuchiwan arininata charinkakuna, shinallatak suktachunka pichka watata charik, Ecuador llaktamanta kariwarmi runa, istapi kawsak runa, Ayñi Ushaypi llankak, Chapaypi llankak, tisiku runakunapash apuchinata ushankami.
63 niki- Ecuador llaktamanta ista llaktapi kawsak kariwarmi runakunaka, kariwarmi Ecuador llaktapak Llaktapushakta, kariwarmi Kipapushaktapash akllanata ushankunami. Paykunaka Mamallaktapak shutipi rikurik, ista llaktapi saywashka llakta ukupi rikurina hayñitami charin; mayhan kamachik tukunkapa akllarinatapash ushanmi.
Ista llaktamanta Ecuador llaktapi kawsak runakunaka pichka watata kamachiy riksishka kashpami akllarinata charin.
64 niki.- Llaktayhayñi kushiyaytaka, kamachiypi shina nishkakunamanta yapa, kaykunamanta sakichinkami: 1.
Kamachiyta manani tiyakpi, chayrak tiyakpi, mana pakichishka kakpi, mana kashpaka pakirishkata mana willashka kakpillami sakichinka.
Shina kana tiyakpika, kishpiyta kichushpa supaychachun ña huchata churashka kakpimi kichunka.
65 niki.- Mamallaktaka tukuyllapak llankaykunapimi kariwarmi chay mashnallatak llankachun churanka, karipash warmipash llankakushka kuskakunapi arininata pushachun purichinka; shinallatak llaktay tantanakuypi, llaktay kuyuri tantanakuypi arinishpa pushanka.
Llakta runakuna pushak tukuchun, akllaypipash katirayashka, paltaykuna tiyakpi chaypikayta sumaychana kan.
Mamallaktaka shitashka llaktakuna, ayllullaktakuna chaypi kachun arinishka rurarichun tupukunata churashpa paktachinka.
SUKTANIKI WANKURIY Kishpiykaypak hayñikuna
66 niki.- Shinami runakunata riksirin, kamankapash: 1.
Kawsayta mana pakina hayñitami riksin.
Wañuchishpa wanachina mana tiyachunmi riksin.
Sumaychay kawsayta charichun, allikawsayta charichun riksin; shinallatak mikunata, allimikuyta, chuya yakuta, wasita, llankayta, llankachiyta, yachayta, samarinata, ukun kuyurinata, churarinata, kawsaykamayta, pachamama alliyachinata, shuktak mutsurishkakunata charichun hayñitami riksin, kamanpash.
Runapak tukuykana hayñita riksin, kaykunami kay ukupika kan: a. Tukuy ukunta, munayta, allikayta, kari kana, warmi kana hayñitami riksin.
b...Tukuylla karmapi, ayllu karmapi millaynakuymanta kishpiyrishka kawsayta charichun riksin.
Mamallaktaka millaynakuykuna ama kallarichun pichankapa mutsurik tupuy kamachiykunata churanka; ashtawankarin warmikunata, kariwarmi wawakunata, kariwarmi imillakunata, yuyak runakunata, tisikukunata akllashpami millakkunamanta anchurinka. Tukuysami wakllirishka, llakirishka runakunata takak millaykunamantami pichanka. Millaynakuy, llapik, yumay shuway llakikunata anchuchinkapa shuktaksami wanachi tuputami churanka.
c. Shuwashpa pakay, watay, mana apanakuy, ancha wanachiy, mana rurachiy, urmachiy llakikuna ama tiyachunmi mananichina.
d...Runa aycha rikchayachik hillaykunata mawkayachikta, runakunapak hayñiwan takarik amawta yachaykunata mana nichun riksin.
Kamachiykunapi, nipakunapi pakta kana, mana chikanyachik hayñitami riksin.
Kishpiyri wiñariyta charina, shuktakkunapak hayñi shinatapash charina, shuktakkunamanta mana saywashka kana.
Kikin yuyayta kishpiyrishpa rimana, willana hayñita charina, ima wallpaywanpash, ima willaypipash kishpiyrishka hayñitami charichun riksin.
Yankamanta, pantaymantapash, willak ñanmanta huchachishka runakunaka, llullakkunata wañuchishpa utkakashpa tikrachichina, allichichina hayñitami charin. Maymanta yanka huchachishka kuskamanta, chay sayllapillatakmi mana kullkita kushpalla allichisha kuchunmi riksin.
Paypak iñita, wakaychina, shuktakyachinata, pay yachashkata tukuypaklla ñawpakpi, shukllapak willana, paktachina hayñita charichunmi riksin. Shinapash shuktak hayñikunata sumaychashpa willanatapash charinmi.
Mamallaktaka paypak munaymanta iñiyta, shinallatak mayhan mana iñitapash katiktapash kamanka; shinallatak tukuykuna sumaychanakuna kuskata ukllanka.
..Payllatak arinina, willashka kana, paypak munaywan, kariwarmi munanakushkamanta mana hichuk, paypak kawsayta, warmi kariyay, kari warmiyay munay yuyayta charina hayñitapash riksinmi.
Mamallakta kay arinikuna, munaykuna paktachun mutsuriykunata kamaywan paktachun churachunpash riksin.
Paypak kishpiyrishka alli kawsayta, arinishkata, willashkata, mirana kawsayta arinina hayñitapash riksinmi; imapacha, mashna wawata charinatapash riksinmi.
Kikin yuyaykuna hawa pakalla wakaychina hayñitami charin.
Mayhanpash chayllamantatak mana kutintak willachun mañashka kankachu.
Imamantapash kikinllatak, minkashka manarak arinikpika willachun mana atinachu, mana rurachinkachu.
Paypak iñimanta, llaktay yuyaymanta, paypak unkuymanta, kuyay kawsaymanta mayhanpash willachun mañanata mana ushanchu.
Tukuy runakunami mana millana hayñita charin, awka mitachi kankapa mana chaypi kana hayñitapashmi riksin.
.Kikin munaywan, kishpiyrishpa tantanakuna, tantarina, willana hayñitapashmi riksin.
Mamallaktapak allpakunapi kishpiyrishka purina, kawsana kuskata mashkana hayñitami kun, paypak Mamallaktamanta kishpiyrishka llukshina, yaykuna hayñitapashmi riksin; kaytaka kamachiykunawanmi nikina.
Mamallaktamanta mana llukshichinataka paktakay pushakllami rikunka.
Ista runakunaka kikinpak, ayllupak kawsay llaki kana kakpi, kishpiy kawsay, kawsaykamay llakipi kakpika paypak llaktaman mana tikrankachu; pipash mana llukshichishpa kachankachu. Runa kashkamanta, iñiymanta, llaktayaymanta, yuyaymanta, tantanakuymanta, kikin llaktayyuyayta charikpi mana manyayachinkachu.
Ista runakunataka tantachishpa mana shuk punchapilla llukshichinachu.
Sapan runapak llakikunata riksishpami imashina kachanata mashkana kanka.
Tukuykunaman paktachinkapa, pachamamata mana wakllichinkapaka shukllapash,tantarishkapash kullkillankaykuna wiñachiynata yanapana tiksiwanmi hayñitaka riksin.
Kishpiy llankay yuyarita charina hayñitami riksin.
Kishpiy llankay hayñita riksin.
Mayhanpash yanka, sinchita llankachun mana mañashka kankachu, kamachiy mañakpillami shina kanka.
Awkiyachi, alli shuti charina hayñitami kun.
Kamachiyka runapak unanchata, alli rimaytapash ukllankami.
Kikinpak ima willaykunata kamana, willayman yaykuna, willay hawa arinina hayñitami riksin. Kay ñawi imawillayta, kayta imashina kamana hayñitapash riksinmi.
Kipaka tantachina, wakaychina, killkarikukta, rakinata kamanka. Shinallatak ima willayta willankapaka kamachik nishkata, mana kashpaka kamachiy arinishkatami mutsunka.
Shuklla runa kuyayta, ayllu kuyay hayñita kun.
Willayta killkashpa kachashkata, rikunapi kachashkata mana wakllichishka kana, pakalla kana hayñitami riksin. Kayta hapinata, paskanata, taripashkatapash mana paskanachu. Kaytaka kamachiy rikuchishka kakpi, shuktak runapak kakta, wakaychinkapa chayta taripana kakpi, kamachik kamayuk nikpillami rikunkapa paskanka.
Kay hayñika shuktak sami willaykunatapash, shuktak wallpa chaskitapash ukllanmi.
Kawsana kuskata, wasita mana wakllichina hayñitami riksin.
Shuk runapak kawsana wasiman mana yanka yaykunallachu. Wasiyuk mana sakikpi, kamachik mana nikpika tukuyta rikunata, charishkata kipunata, imatapash mana ushankachu. Ancha hucha tiyakpi, kamachiy shinachun nikpillami wasiman yaykuna.
Kamachikkunaman shuklla runa, tantarishka runapash mana alli willay tiyakta, mañayta pushana hayñita riksin.
Shuklla runa llaktapak shutipi mañaykachanata mana ushankachu.
..Ayllullaktapak kawsaytarpuypi kana hayñitami kun.
Tukuypaklla charishka, tukuypaklla may alli mitachiman, shukllapak alli mitachiman haykuna hayñitami riksin. Shillatak sumaymana, utkashka, alli apanakuy, allikay willayta mana llullashka yachanata, imashina kak willayta chaskina hayñitapash riksinmi.
..Runakunaka, pachamamata awlliwan, runakunata yanapachun mayhan wallpapipash kikinpak charishka tiyachun hayñita riksin.
Kikinpak charishka kachunka tukuylla llaktaypak tupu ukupimi kanka, shuktak tupukunapipash kanchun ruranka.
Uksi pachamamapi kawsana, pakta makinchishka pachamamapi kawsanata, unkuymanta kishpiyrishka pachamamawan aylluyarishka kawsana hayñita charichun riksin.
Shuklla kikinkayta, sapsi kikinkay hayñita riksin; payllatak akllashka shutita, ayllushutita killkachina hayñita charin. Kikinkay nipakunata, wakaychina, wiñachiyna sinchiyachina hayñitami riksin; shinallatak runallaktata, ayllu maymanta shamushkata, nuna rikuchikunata, kawsaytarpuykunata, iñikunata, shimikunata, llaktayta, runakunapak yachayta wakaychina, wiñachina, sinchiyachina hayñitapash charinmi.
Kishpiykay hayñikunapash yaykuchun riksin: a) Tukuy runakuna kishpiyrishka wacharikta riksin.
b) Runakunata tukuysami llapikta, llankay shuwayta, pakalla shuwayta, imashinapash llakichiktaka mana sakinachu.
Mamallaktaka imasami llakikuna ama tiyachun riksin, mana alli apanakuyta anchuchinka, millashkakunata kutintak alli kawsayman yaykuchinka, shuktak wallpa kishpiy wakllikta anchuchinmi.
c) Mayhan runapash manumanta, chanimanta, chani manumanta, tantashka kullkimanta, mañakushkamanta mana paypak kishpiyta kichushka kachun riksin; shinapash ayllumanta kanchaman wawata charishkamanta kullkita kunchunmi riksin.
d) Pi runapash mana allita rurachun nishpa mañakpika, mana ruranachu; shinallatak kamachiypi rurachun nishka ruraytaka mana sakinachu.
67 niki.- Tawkasami kawsaypimi ayllutaka riksirin.
Mamallaktaka runakunapak shunkuta shinami ayllutaka ukllanka. Imashina pay imatalla yuyashkata, tukuy yanapakkunatami paktachishpa kamanka.
Kaytaka kamachiywan, rurashkawan tiyachinka, shinami paktapakta hayñipi tiksinka, yaykurishka mashikunapak charishkawan tiksinka.
Sawarinaka shuk karintin, shuk warmintin tinkunakuymi kan, kayka sawarikkuna kishpiyrishka shunkumanta munaypi, paktapakta hayñipi, manunakuypi, yuyay huntashkapi tiksirishkami kanka.
68 niki.- Kawsankapa tinkunakuyka, shuk kari, shuk warmi mana sawarishka tantarishkallami tukun, shinapash shuk ayllumi wallparin; kayka shuk pachata, arinishkakuna ukupi, kamachiy shuk kutinlla nishkami kan.
Shinapash sawarishpa ayllu wallparishkakunapak hayñikunata, mañayta charishkatami hapishpa katinkuna.
69 niki.- Ayllu wallparik runakunapak hayñita ukllankapaka kaykunami kan: 1.
Arinishkata paktachik yayamamata mirachina. Yayamamaka wawakunata kamachun, wiñachichun, yachachichun, alli mikuyta karachun, tukuy ukunta wiñachichun, churipak ushushipak hayñita ukllachun mañashkami kan. Ashtawankarin yayamama rakirishka kashpami ima llakipash sinchimi kan.
Ayllu mashna charishkakunata manushkamanta mana kichunataka, kamachiy churashkawan, saywashkawanmi riksirin.
Ima charishkata churikunaman killkachishpa sakinata, ima charishkata hapinatapash riksinmi.
Mamallaktaka sawarishka ayllupak charishkakunata kamachun arininakuykunapi paktapakta hayñi tiyachun kamanka.
Mamallaktaka yayamamakuna, mayhan ayllupak pushak kakpipash mañashkakunata paktachikukpimi ukllanka; imamantapash kawsaypi urmashka ayllukunatami ashtawanka akllashpa ukllanka.
Mamallaktaka yayamamapura arinishkata paktachishpa ñawpachinka, shinallatak ruraykunata paktachikta rikunka, mamapura, yayapura hayñita kukta, shinallatak churikuna, ushushikuna hayñita kuktami rikunka.
Churikuna, ushushikunapash shutita kushka kashkata, mana sawarishka mamapak wawa kashkata, taytallawan kawsak churi kashkata, chayta mana rikushpallami chay hayñitallatak charichun kamanka.
Mayhan kinkinyachik pankapash chaytaka mana willak tukunkachu.
70 niki.- Mamallaktaka kariwarmi paktapakta kachun llaktay ñankunata mashkashpa paktachinka; kamachiykunapash chaypak yuyarishkami kanka; ñawpakman llankana, ruraykatichiwan kariwarmi pakta kana yuyayta yaykuchinka. Tukuyllapak kuskakunapi mañashpa paktachun sumak ruraykunata mañachinka.
KANCHISNIKI WANKURIY Pachamamapak hayñikuna
71 niki.- Pachamama maypimi miraririn, maypimi kawsay rurarin chay kuskata sumaychachunmi mutsun. Shinallatak tukuy paypak tiyayta, kamayta, kawsaymuyuy wiñaykunata, wallpata, awllikunata, wiñariy katikuyta sumaychachun hayñita charin.
Tukuy runa, ayllullakta, llakta, runallakta, shukkunapash pachamamapak hayñikunata tukuylla kamachikkuna paktachichun atinkakuna.
Kayta rurankapa, hamutankapaka Mamakamachiypi churashka tiksikunata kawana kanka, kaywan kamachikkuna paktachinka.
Mamallaktami llakta runakunata, kamachishka runakunata, tantanakushkatapash paykuna pachamamata kamachun yuyarichinka, shinami pachamamapak llika wallparik nipakunata sumaychachun ñawpachinka.
72 niki.- Pachamamaka wakllichikpipash kutinpash wiñariyna hayñitami charin.
Chay allpapi kawsak shuklla runaman, tantarishkakunaman imatapash mana riksinachu. Pachamamapak llika payllatak wakllirikpika pipash mana huchata aparinkachu, payllatakmi kutintak wiñarinka.
Pachamamata punchanta anchata waktakpi, pachamamapi tiyakkunata kutintak mana ñawiyakta llukshichikpi wakllirishkamanta Mamallaktami kutintak alli chaypak kak hillaykunawan paktachishpa kutintak allichinka. Shinallatak llakikunata anchuchinkapa, chawpinkapa allikak tupuykunata churanka.
73 niki.- Mamallaktaka ama llakikuna shamuchun, wiwakuna, yurakuna ama chinkarichun, kawsayllikata wakllichikta, punchanta kawsaymuyuyta shuktakyachik kichkiyachik tupukunata churanka.
Wiñaypak wakllichik, chinkachik ukkuta tallichikkunata, ukkutallichik nipakunata, mana ukkutallichik nipakunatapash yaykuchinata mana sakinchu. Mamallakta charimushka kawsaysapita wakllichiktapash mana yaykuchinachu.
74 niki.- Runakuna, ayllullaktakuna, llaktakuna, runallaktakuna shukkunapash pachamama kuskakunata chaskina hayñikunata charinkakuna. Alli kawsayta charinkapa pachamama charishkakunawanmi yanaparinka.
Pachamama mitachikunaka mana kikinyachina kankachu, paypak kapukkuna, mañachikuna, mawkaykuna, mallishka shukkunapash Mamallakta patachishkami kanka.
PUSAKNIKI WANKURIY Ukllaypak hayñikuna
75 niki.- Tukuy runami mana kullkiwan kishpiyrina, kamachiy kamashka kana, mana chikanyachishka kana hayñita charin; paypak hayñimanta, munaymantaka mayhanpash mana harkashka, mana sinchita hapishka, utkashka kutsiklla tiksiwan kanka; imamantapash mana yanapashka, mana sakirinkachu.
Kamachiykuna arinishka mana paktachikpika kamachiywan wanachishkami kanka.
76 niki.- Tukuy rurarikuypi, mayhan niki mañayta hayñi churakukpipash, chay hayñi rurarikukta arinirinkami, kay tiksi kamakkunatami yaykuchinka: 1.
Tukuy kamak kamachikpak, kamachiy kamachikpak makipimi piñanakukkunapak hayñikunata paktachina kan.
Tukuy runatami mana llaki apashka yuyarinka, shinami charina, manarak paypachami nishpa, shinchi kamachiywan, kamachik puchukaywan huchachinakama shinalla kanka.
Mayhanpash rurashkata kunkarishkamanta huchata apakuk pachapi, kamachiypi mana killkashka kakpi mana huchachishka kankachu; shinallatak wanachina mana tiyakpi, kamachiypi mana tiyakpi, shuktakkunapi mana tiyakpika mana huchachishka kankachu.
Mamakamachiypi mana tiyakta, kamachiypi mana tiyakta, chay runa kishpiychik kamachikpak ñawpakpi, chay huchata rikuk kamachikpak ñawpakpi ima shina kikin sapan wanachi katinata rikushpa huchachinata usharinka.
Chay taripaykuna Mamakamachiyta, kamachiyta wakllichikta rikuchikpika mana nima chanita charinkachu, alli taripay kakta mana rikuchinkachu.
Shuk llakimanta ishkay kamachiykuna katikushpa, chikan chikan wanachiyta churashpa llakitukukpika, mayhan ashatalla wanayta churashkatami paktachinka.
Chay huchatukushka kipa kallarishka kakpipash shinallatakmi ruranka.
Wanachiyta katikushka hawa icha tiyakpika, huchachishka runa kishpiyrichunmi hawalla wanayta churanka.
Runakunapak wanaymanta harkana hayñika kay kamaykunatami yaykuchinka: a) Mayhanpash wanay katikukpi, mayhan patapipash harkana hayñita mana kichushka kankachu.
b) Shuk pachata charina, paypak harkayta allichinkapa allikak imakkunata charina.
c) Mutsurik pacha, tukuykunata shinallatak paktapakta utkata uyashka kana.
d) Imashina katimushkatapash tukuyllaman willashkami kanka, kamachiy mana nikpillami mana willana kanka.
Llakita charikkunaka tukuy pankakunaman, imashina katikukta rikunkapa yaykunata ushankami.
e) Mamallaktapak Llaktayuk Rikurayakmanta, Chapak kamachikmanta, shuktak kamachikmantapash, kamachiyta yachak, llaktayuk yanapak, mana chaypi kakpika imamanata mayhanpash mana tapushka kankachu; taripana kakpipash mana tapushka kanachu. Tapuna ukumanta kanchapipash mana tapunata ushankachu.
f) Wanachik killkakuna mana pay rimashka shimipi kakpi, chaymanta mana hamutakpika, huchachishka runapak shimipimi kariwarmi shimi tikrachikta kayashpa, mana kullkita kushpalla ima shimipi kakpipash tikrachichinka.
g) Huchachishkata kamachiywan wanachiy katinataka, pay akllashka kariwarmi kamachikyachak, kariwarmi tukuylla harkak yanapashka kakpi, kamachiy yachakwan kakpipash kishpiyrishka willay, shukpaklla willaytapash mana kichkichinkachu.
h) Rimashpalla, killkashpapash imamanta yanapashka kashkata rikuchina, shina huchachik chimpapurakkuna imamanta katishkata harkana; shina taripashkata rikuchiyna, chayka ayninakuna huchachishkata llullanishpa pitichina.
i) Shuk huchamantallatak, shuk nipamantallatak mana shukkutin yalli wanachishka kanachu.
Runallaktakuna shina kishpiychishkamantapash shinallatakmi arinishka kanka.
j) Mayhan rikukkuna, yallita riksikkunapash kariwarmi kishpiychikpak, kamachikpak ñawpakpimi rikurichun mañashka kanka.
k) Shuk chikan, mana chawpik, alliyachak kariwarmi kishpiychikkuna wanachishka kana.
Kimsa kamachikmanta, chaypak akllasha, wallpashka kamachikmantapash mana mayhanpash wanachishka kankachu.
l) Arinishka tukuylla ushaykunaka yuyachishkami kanka.
Arinishkakunapi wanari katinamanta, kamachiy tiksimanta mana rimakpika, imamanta shina tukushkata mana riksichikpi, mayman shina katikushkata mana rikuchikpika mana yuyarichinkachu.
Kamay ruraykuna, arinikuna, wanachishkakuna mana alli yuyachishka tiyakukpika pichashkami kanka.
Kariwarmi mitachikkuna, paykuna paktachina kashkamanta wanachishkami kanka.
m) Wanachiyta, arinishkata paykunapak hayñi hawa tukuy ñawpachimuyta kutin rikuna, kallpachinapash.
77 niki.- Wanachiyna tukuy katikuypi shuk runata kishpiyrita kichukpika, kay tiksi kamaykunatami rikuna kanka, shina: 1...Kishpiykayta kichuyka mana tukuykunapak shinallatak kankachu, wanay katikuyta kamankapami huchachishka katikuyman rikuchichun kishpiykayta kichushka kanka.
Hatun huchata charik, kishpiyrina hayñita charishkamanta, mana pachata chinkashpalla utka kishpiyta charichunmi kamana, shina wanayta paktachichun. Kaytaka kariwarmi ushak kishpichikmi, imamanta kashpa, ima pachakamapash kamachiypi rikushpa chaytaka katinka.
Rikukukpi huchata rurashkakunata washayachina, chaypika watashka runata, mana wanay wallpawan katikukpika, ishkay chunkachusku sayllakama mana charirayanachu.
Kishpiyta kichushpaka: imamanta kashpa, mashna mitakama, imarayku, kamachiypi churashka mutsuykunamantami wanachina kan.1 2.
Chaypak kariwarmi kishpiychik mana killkashpa kachashka kashpaka wichkana wasi ukupi mayhan runapash mana chaskishka kanka, rikukukpi rurashka huchamantami wichkana wasiman yaykunka.
Wanay katimushka, kallarishka, kishpiyta kamachiywan kichushka runakunallami, hawalla wichkana wasi ukupi punchanta kanka.
Tukuy runa, pay charirikuk pachapimi imamanta kikin watarikushkata, mayhan kariwarmi kishpiychik, mayhan kamachik kachashkata hamutarinalla shimipi achikllata riksina hayñita charin. Shinallatak mayhantak wanachiyta churashka, mayhantak kay tapuykunata paktachikushkata achikllata riksina hayñitami charin.
Charirikuk pachapimi, kariwarmi yankikka imamanta chay runa charishkata willanka, upallalla kana hayñita willanka, shuk kariwarmi kamachiyta yachak, mana kashkapa payllatak mana ushakpika, shuk kariwarmi tukuyllata harkak manyapi kachun mañanka. Shuk aylluwan rimarinata, mayhan runapash rikuchichun mañanka.
Charirishka runa ista kakpika, mayhan charirikta pushakmi paypak llakta istachaski wasita minkashkaman utkashpa willanka.
Mayhanpash mana willashka, mana kankachu.
Tukuy runakunapak harkana hayñika kaytami yaykuchin: a) Ñawpaman, ima tukushkamanta, imashina paypak ayni rurashkata allinta, kikin shimipi, hawalla hamutarina killkawan willashka kana; wanay katinaka mayhan kamachikpak makipi kaktami willana.
b) Upalla kanata hapina.
c)..Mayhanpash, paypak ayni kachun willachun mana churanachu, kipa puncha wanachishka kana kakpipash mana yanka willachinachu.
Mayhanpash paypak kusawarmipak, yanantinpak, chusku yawar patakama, ishkaypata kariwarmipak ayllukama aynik willachunka mana kayashka kankachu. Ayllu ukupi millashkamanta, millay yumashkamanta, kariwarmi llakirishkamantami paypak aynikta willanka.
Llakitukushka runakunaka paypak munaywan willanka, ayllupash willanallami kan; shinapash yawar aylluka mana willanachu kan.
Anchahucha kakpika wanayta churashpa imashinapash katinata ushanmi.
Wanachi katikuyta kariwarmi kishpiychik rikshishka kakpi, paypakunapak makipi kakpika, huchayuk runata wanachina kakpi hapinaka mana sukta killata yallinkachu, kishpiychikkuna wanachishpa churashkamanta shuk watata mana yallinkachu.
Kay mitakunata yallikpika, kallaripi ñitichun kachashka pankaka payayankami.
Rikushka hawalla wanachiyka katinkallami, mana kashpaka pay hunta hayñita charishpa, mayhan ñanta katishpa mitikusha, samachisha, harkachisha wanachina wataka chaypilla payayashpa sakirinka.
Kariwarmi kishpiychikkuna, Hatun Rikurayakkuna, Tukuylla Ukllak, yanapakkuna kunkarishpa Wanay katikushpa yakuyachikpi, payayachikpika¡ hatun huchatami aparinka.
Imashina huchakuna kakta rikushpa kamachiywan yuyarishpa, imashina wanachinata, mitakunata wanachinapak mutsuykunatapash churanka.3 12.
Shina alli yuyayta hapishpa kutintak allichirichun. Mayhan tukuy shinallatak huchayuk supaychashka runaka mana paypak wanachiyta, Mamallaktapak wichkana wasi kanchaman mana paktachinkachu.
Shuktaksami wanachiy tiyakpi, kamachiywan yuyarishka watashka kishpiy tiyakpillami shina wanachirinka.
Kariwarmi malta runakuna huchayuk kakpika shuktukuykuna yachana tupu llikatami churanka, imanta chay huchata rurashkamanta yuyachinka.
Mamallaktami kishpiyta kichusha wanachiynata, kishpiyta mana kichushpa wanachinatapash kamachiypak makipi churanka.
Kishpiyta kichuna llakichinaka tukuri wanachimi kanka, shinapash ashalla pachatami wanachik wasipi kanka, ruku runakuna wichkarina wasipak chikan wasipimi churanka.
Wanayta mana nishpa yuyarishpaka, watashka runakunata mana ashtawan llakichinachu kanka.
Huchayuk runakunata kamachiykunata pakishpa hapiktaka wanachinami kanka.
Mana sumaklla hapishkamanta, yapa awka ushaywan hapishkamanta, yapa huchachishpa killkashkamanta, uchilla kamachiykunata pakishkamanta, tsiknishkamantapash llaki wanachitami churanka, kamachiyka kamay llakita churanka.
Ayñi Ushak awkakunata, Mamallakta chapakunata hapinkapa, wichkana wasiman pushankapaka kamachiypi nishkakunatami paktachina kanka.
78 niki.- Llakichishkamanta, wakllichishkamanta wañukuk runakunaka akllashka kamaywan kushiyarinka, ama kutintak llakitukuchun kamanka, mallita hapikushkapacha, mallita chanikushka pacha akllashka kanka; mayhan wakllichinata kallarikpi, shuktak wallpa manchachi kallarikpi harkanka.
Tukuyta allichinkapa, utkashpa, imashina llakitukushka illuta riksinkapa shuktak ñankunata mashkanka. Kutintak tiyachinata, ranti allichinata, kutintak allichinata, kutintak ama huchapi urmanata, hayñita pakishkata allichinkapa ñankunata churanka.
Llakichishkamanta, wakllichishkamanta wañukuk runakunaman kamana llikata, shuk wasitapash churanka; llakitukushkata rikukkunata, wanay katikta churanka.
huchata charikpi, istallaktaman mana kachanachu.
Ecuador llaktapak kamachiywanmi kaypillatak wañachiyna kanka.
80 niki.- Llakita rurashkamanta, runakanllata wañuchishka ancha wanachimanta, runata chukrichishkamanta, awkakuna makanakuypi shuktak huchata rurashkamanta, runakunata chinkachishkamanta, Mamallaktata hatun huchaman rurashkamantaka mana hawalla kunkarinachu.
Mayhan kay hatun huchakunamanta mana sakina, mana kunkarinachu kanka.
Kay huchakunata hatun pushak kachashka, katik kamachik rurashka kakpika, ishkantinmi huchachishka, supaychayman kachashka kanka.
81 niki.- Kamachiyka ayllupi millaynakushkamanta, millay yumaymanta, tsiknimanta, kariwarmi wawata, imillata, maltarunata, tisikurunata, yuyakrunakunata, shuktak wakllirishka runa kamayta mutsuk runakunata tsiknishkamanta wanachinkapaka akllashka ñawpachimuyta, rikurayak tiyachun churanka.
Huchachikkunata, wanachina katinata yachak kariwarmi harkakkunata shutichinka, kaytaka kamachiywan yuyarishpami churanka.
82 niki.- Kamachiyta kamana hayñika Mamakamachiyta sumaychaymi tiksirin, uchilla kamachiykunarak tiyashka, achiklla kak, tukuyllakunami tiksirin; kaykunataka, kayta yachak kamachikkuna patachishkami kan.
ISKUNNIKI WANKURIY Kamayta paktachikuna
83 niki.- Ecuador llaktapi kawsak kariwarmi runakunaka Mamakamachiypi tiyakta, kamachiypi tiyakta, shuktak rikushkakunatapash ruranka, paktachinka: 1.
Mamakamachiy nishkata, kamachiy nishkata, yachak kamachikkuna nishkatapash paktachina.
Ama killa, ama llulla, ama shuwa kana.
Tukuy Ecuador llaktapak allpata kamana, pachamamapi tiyakkunatapash ama wallichichun harkana.
Kasilla kanata, kawsaykamaytapash charirayaypi yanapana.
Runahayñita sumaychana, runahayñita paktachichun atina.
Pachamamapi tiyak nipakunata sumakchana, shuk uksi pachamamata wakaychina, nipakunata rikushpalla mawkayachina, wiñaypak tiyachun, charinkapa kachun yuyana.
Alli sapsita yuyachina, tukuykunapak munayta, chikan munayman churana, kayka alli kawsay ukupi kachun purichina.
Mana shuwashpalla kamana, kamachiywan allinta kimirishpa tukuypak kakkunata, shuwa llankaykunata willana, harkana.
Paktakaypi, hayñi pushay yanapaypi chaypi kana, shinallatak charishkakunata, mitachikunata hapina.
Tawkasami kawsaypi, kawsaypura tinkunakuypi shuk yuyaylla kachun, paktapakta kana yuyayta mirachina.
Asumir las funciones públicas como un servicio a la colectividad y rendir cuentas a la sociedad y a la autoridad, de acuerdo con la ley.
Kikin yachaywan rurayta alli shunku kamaywan kimichishpa llankana.
Conservar el patrimonio cultural y natural del país, y cuidar y mantener los bienes públicos.
Respetar y reconocer las diferencias étnicas, nacionales, sociales, generacionales, de género, y la orientación e identidad sexual.
Mamallaktawan, ayllullaktawanpash runakuna kawsaykamaypi yanapana, kamachiy churashka manukullkitapash kuna.
Churikunata, ushushikunata yanapana, yachachina, kamana, karanapash.
Kay mutsuykunataka yayamamami paktapakta ruranata, paktachinata charin.
Shinallatak churikuna, ushushipash yayamama mañakpi paktapakta yanapayta tikrachinami kan.
III KAPAKNIKI Mamakamachiy Kamaykuna SHUKNIKI WANKURIY Uchilla kamachiy kamaykuna
84 niki.- Mamallakta Tantanakuy, kamachiyta rikuchun minkashka tukuy tantanakuypash kamachiyta, kamachiyta yanapakkunata, shuktak uchilla kamachiykunata Mamakamachiypi killkashka hayñikunata, ista llaktakunawan yuyarinakushka hayñikunata, utka killkashpa, allichichun mañashkata charinka. Shinallatak runakayta, ayllullakta kayta, llaktakayta, runallaktakayta kamankapa shuktak mutsurishka kamachiykunata utka killkanata, allichinatami charin.
Mamakamachiyta, kamachiykunata, shuktak uchilla kamachiykunata, llaktakuna paykunapak kamachiykunata killkashkatapash mushukyachikushpaka, Mamakamachiy riksishka hayñikunataka imamantapash mana pichankachu, mana anchuchinkachu.
ISHKAYNIKI WANKURIY Tukuylla llaktaykuna, tukuylla mitachikuna, llaktayukkunapash chaypikay
85 niki.- Wallpayta, paktachiyta, taripayta, tukuyllapak llaktayta, tukuyllapak mitachita kamachun; shinallatak Mamakamachiypi riksishka hayñikunata kamachun. Kaykunataka kaypi rikuchik yuyarishkawan patachinka: 1.
Tukuyllapak llaktaykuna charishkakunata mañachina, tukuyllapak mitachikunata alli kawsaypak mañachinka, tukuy hayñikunata paktachun yuyayta kushka kanka, yanapaymanta kallarishpa wallpanka.
Tukuykunapak munayta, mana wakllichishpalla shukllapak munay hawa alli shayachina, katipika tukuyllapak llaktayta, charishkakunata, mitachikunata mañachinata paktakpi llakichikpi, Mamakamachiypi tiyak hayñikunata llakichinata munakpi ama wakllichichun alli shayachina; llaktay, mañachipash wallpana kan, mana shinakpika mushuk tupuykunata churanka, shina paykunapak llakita hayñikunawan kasiyarichun.
Wallpaypi, llankay paktachipi, taripaypi, tukuyllapak llaktayta chapay rurarikukpi chaypi kachun, tukuyllapak mitachita tukuy runakuna, ayllullaktakuna, llaktakuna, runallaktakunapash chaypi kachun arininka.
KIMSANIKI WANKURIY Kamachiy kuskay kamaykuna SHUKNIKI PAKMA Sapsi churaykuna
86 niki.- Kamachiypak kuskachiy kamaykunaka, tukuy kachaykunapi shinami katinka: 1.
Mayhan runapash, tantarishka kashpa, ayllullakta kashpa, llakta kashpa, runallakta kashpapash Mamakamachiypi rikuchishkakunata mañanata ushankunami.
Yachak kari kishpiychikpak, warmi kishpiychikpak maypi llaki wiñarishka kuskamanta, chinkarik kuskamanta, maymanta llaki waktay mirarimukta rikunkapaka, kay uchilla kamachiykunatami churashka kanka: a) Llakikunamanta kishpiyrinkapa katinaka hawalla, utka, allimi kanka.
Tukuy katikunapi, kamachik ukukunapi rimashka kanka.
b) Tukuy punchakuna, sayllakunapash katinallakuna kanka.
c) Rimashpa, killkashpapash, mana kamachishpalla, kamachiy pakishkata rikuchik uchilla kamachiykunata mana willashpa mañashka kanka.
Rurayta mañankapaka shuk kamachiy yachak yanapashka mana mutsurinkachu.
d) Kayaykunataka mayhan kayachina ñantapash alli kachun, kishpiychikpak, huchachishkapak, huchayukpak, wanayta katik kamachikkunapak, kunkarikkunapak kuchullapi kachun, utkashpa chayachun kayachinka.
e) Chay uniyachik, hipayachik, ñan katichik kamachiykunataka mana hapirinkachu.
Manuyta rikuchikpika, kariwarmi kishpiychik tukuylla tantanakuyman kayanka, wanay katikuk pachapipash malli rikurichun kayanata ushanka; chaypillatak tapuyta tikrachikta tantachun shuk minkashkata churanka; imapacha tukuylla kamachik mutsukpi mana chikanta rikuchikpi, mana willanakukpi huchachishka mana nishkata arinishkata wakin tiksikunata tupuchina.
Kariwarmi kishpiychikka wanayta churashpa puchukanka; maypi hayñikunata llakichishka rikurikpika tukuyta allichichun willanka, nipakunata, mana nipakunatapash allichichinka, alli mana alli mañaykunata kuskachina, shuktakyachinapash.
Kaytaka apachina, mayhan kishpiychik imashina rurashkaman shitapana, kipa llaki rikurinamantapash paykunaman shitapana.
Shukniki anchawanayka marka Paktakaywasipi anchuchishka ushashkami kanka.
Kamachik tatkikunaka imapacha anchawanayta, mana kashpaka yuyari tukuyta pitikpillami, tukurinka.
Kariwarmi tukuyllata mitachikkuna anchawanayta, yuyarishkata mana paktachikpika, paykunamanmi kishpiychikkuna shitapanka. Llankaymanta llukshichinka, kipaka mayhantapash mana atinata ushanchu.
Mayhan chikan anchawanay churanata yuyarishkata mana paktachikpika, kamachiy nikikunata nishkatami paktachinka.
Tukuy paktachishka anchawanay ña pitishka kakpika, Mamakamachiy Rikukwasimanmishuktak kamachiyta wiñachichun kachanka.
87 niki.- Kamana tupukunawan tantalla, Mamakamachiywan paktana hayñi killpakmanta chikan kachanata usharinka, kay hayñita wakllichik anchurichun pakina munayta sakichina, ama yuyay chinkarichunmi shina rurana kan.
ISHKAYNIKI PAKMA Ukllaypak ruray
88 niki.- Mamakamachiy hayñikunata llakichik kallarikpi churakunka, tukuylla kamachikta mana riksik kamachikkuna kunkarikpi, panta rurakpi kamachiy ukllayta charinka; tukuylla llaktaykunata, Mamakamachiypi hayñikunata kushi paktakukpi, kichukpi kamachiy ukllaywan shayarinka, chikan runamanta kamachiyta pakina yuyay shamukpi, kay wakllichik ancha llakita rikuchikpi, tukuylla mitachita mana kikinpakta shina rurakpika kamachiymi nikinka, kachashka shinata, kushkashinata rurakpi, llakirishka runa ashtawan kumurichishka, musparishka mana harkaripak tsiknishka taririkpi kamachiy ukllayta paktachinka.
KIMSANIKI PAKMA Utkakishpiyri ruray
89 niki.- Utkakishpiyrika, mayhan runapash yankamanta piñashpa, wichkana wasipi mana kamachiywan churashka, mayhan runapash kishpiyta kichushka taririk, kutin kishpiyta chaskina yuyaytami charin. Paypak kawsayta kamana, kishpiyta kichushka runapak tukuy ukunta kamana, kutintak kishpiyta chaskina yuyaytami charin.
Ñapash ruraywan churakukpika, kariwarmi kishpiychikka watashkamanta katik ishkaychunka chusku sayllapi llakita riksichichun shuk tantanakuyman kayanka, ancha hucha kakpika, kipami kamachiypi nishka wallpawan charirina uchilla kamachiyta churanka. Imamanta huchatukushka, hayñita charirayak tuputa rikushpa wanachiyta churanka.
Kishpiyta kichushka runata kariwarmi kishpichik paypak ñawpakpi rikurichun kayanka, mayhan kamachik kachashka watashka kakpipash chaymanta kayanka, kariwarmi tukuylla kamachik, mayhan imamanta watachun kachashkamantapash chaymanta kayanka.
Mutsurikpika maypimi kishpiyta kichushka kuskapimi shuk tantanakuyta ruranka.
Kariwarmi kishpiychikka katik ishkaychunka chushku sayllapimi tantanakuytaka tukuchinka.
Yankamanta, hayñita wakllichishpa kishpiyta kichushka kakpika kishpiyta kutintak tikrachina kanka.
Chay pachapillatakmi kishpiytaka tikrachichun killkashka pankata kachanka.
Imalaya wanachiyta, wiwayta, waktashkata, urmachishkata rikushpaka llakichishka runataka kishpiychinami kan. Tukuyta, akllashpa yanapana, utkata kishpiychinami kan; Kishpiyta kichushpa churashka kakpika shuktak mushuk tupukunatami churanka.
Kishpiyta kichusha wichkana wasipi churankapa ñanta rurashpa kachana kakpika, Marka Paktakaywasi ñawpakpi churakuynakuna nipata churanka.
90 niki.- Kishpiyta kichushka kuskata mana riksikpi, wakin tukuylla awllipi, mayhan shuktak Mamallaktapak yankichik harkaypi pakashka tiyakpika kariwarmi kishpiychik tantanakuyman kayanka. Pay kamachishka rurakpi, yanapay, hawayay tiyakpika kariwarmi kishpiychik Mamallaktapak hatun chapakta, kishpiychik kamachikta shuk tantanakuyman kayana kan.
Paykuna uyashka kipaka, huchachishka runata, kishpiyta kichukkunata tarinkapa mutsurik tupukunata churanka.
CHUSKUNIKI PAKMA Tukuylla willayman yaykuna ruray
91 niki.- Tukuylla willayman yaykuna rurayta, rimashpa, mana kashpaka upallalla mana nishka kakpi yaykuna yuyayta kamanka; chay willashkakuna mana tukuy iñikay kakpi kamanka.
Mana nishka pakalla ñawita charirayakpi, wakaychishka kakpi, kikinpuralla mayhan shuktaksami willaykuna kakpipash churakuyta ushashka kanka.
Pakalla ñawita charik willayka chaymanta yachak kamachikmanta, manarak kamachiywan mañay tiyakpimi willashka kanka.
PICHKANIKI PAKMA Killkashkata riksina ruray
92 niki.- Tukuy runakuna kikin hayñimanta, huchachishkamanta kikinllatak katinkapa tiyashkakunata wanay killkashkata riksina hayñitami charin, shinallatak killkashka pankakunaman yaykunata, kariwarmi imamanta, kikinpak willay tiyashkaman, chaymantallatak willayman, charishkakunata riksinka.
Chaykuna tukuyllapak, shukpaklla tiyakman, nipapi kakpi, zirmapi kakpipash riksina hayñitami charin.
Chay charishkakunata mawkayachinkapa, imapak mutsushkata, sapita, mayman willayta kachana, panka kullkata mashna mitata paypak makipi kana hayñita charin.
Imakunata chariyuk runaka, nima kullkita kushpa yaykunkapa pankakamayukta mañanata ushankami, imakunata mushukyachinkapa, allichinkapa, pichankapa, anchuchinkapa yaykuna hayñita charin.
Hawalla imakunaka kamachiy, kamachikpash arinishkami kanka, kamana mutsurik tupukunata churachun mañashkami kanka.
Pay mañashkata mana paktachikpika kariwarmi kishpiychikman willanata ushanmi.
Llakirishka runaka, pay ashtawan llakitukushkamanta panka kullka kamaktami huchachinka.
SUKTANIKI PAKMA Mana paktachishkamanta ruray
93 niki.- Mana paktachishkamanta ruray kamachiy llikapi yaykurik uchilla kamachiykunata pakta paktachichun kamanata charinka; shinallatak ancha wanay paktachun, ista runahayñi tantanakuykunamanta willaykunata chayachichun, uchilla kamachiykuna chay paktachun mañashka achiklla rimashka, mana achiklla kakpi, mañashka kakta kamanka.
Mamakamachiy Rikuwasipi chay rurayka churakurinka.
KANCHISNIKI PAKMA Panta wanaychurayta harkay
94 niki.- Panta wanaychurayta harkayka Mamakamachiypi tiyak riksishka hayñikunata wanaychuraywan, kamachiy churashkawan pakishkamanta, kunkarishkamanta harkankami kan, chaymantami Mamakamachiy Rikukwasipi churakuynakunka.
Kaytaka shuktak kamachiykunawan katishpa mana paktashka kipami kallarinka. Kaytami Mamakamachiy hayñita pushak kamachiykuna mana allita katishpa Mamakamachiyta wakllichishkamantami mana paktachinka.
IV KAPAKNIKI Chaypikay, Ushay Tantanakuypash SHUKNIKI WANKURIY Llakta ushaypi kay SHUKNIKI PAKMA Chaypikaypak tiksiyuyaykuna
95 niki.- Kariwarmi llaktayukkuna, tantarishpa, shukllapash paykuna rurashkashina arininkapa, llankayñanta rurankapa, tukuylla rurayta katinkapa, Mamallaktata yanapak tantanakuyta tukuykuna chapankapa chaypi kanka.
Shinallatak paykunapak ranti rikuchun churashka pushakkunata chapankapa, punchanta llaktayukkunapak ushay wallparikukpipash chaypimi kanka.
Llaktayukkuna tukuykunapak kachun munaymanta chaypi kanaka shuk hayñimi kan, tukuykuna minkashka, chaymantak, sapsichik ñankuna makiwan llankashpa pushanka.
ISHKAYNIKI PAKMA Sapsiyak tantanakuy
96 niki.- Runakunapak tukuysami tantanakuyta riksinkuna, tukuy runakuna kikinllatak imatapash arininkapa katikuyta, arinikunapi, tukuy llaktaytapash rikuchishka awkikay shinata riksin. Mamallaktapak tukuy pata kamachik runakunata chapana, tukuyllapak kakta, shukpaklla kak, tukuyllaman mitachikunata mañachikta riksin.
Tantanakuykunaka llaktayuk ushayta, paykunapak rikuchiyta sinchiyachinkapa chikan patakunapi tinkirinata ushanmi. Tantanakuy ukupi tukuykuna kachun kamanatami charin, shuktak pushakkunata churana, paykuna imata rurashkata willachun kamanatami charin.
97 niki.- Tantanakuykunaka llakikunata chawpillatapash, tukuytapash allichina shuktaksami ñankunata wiñachinatami ushanka. Kamachiy kukpika, yachak kamachik kachakpi paktachinka. Kay kamachikkunawan chawpinakushkata paktachinata hawayachina, tukuylla tantanakuy, shukpaklla tantanakuy pakishkakunata huchachinka, mashkaykunata wallpana, kullkimanta tikrachina, llaktaymanta, pachamamamanta, runakunamanta, kawsaytarpuymantapash shuktak sumak kawsayta chasnichun shuktak mushuk llankayta wallpana.
Runakunaman kullkiwan llankayta mana riksirin, runakuna chaypi kashpa shina wiñariyta riksirin.
98 niki.- Tukuylla ushay, sapalla runakuna, kamachishka runakunapash Mamakamachiypi tiyak hayñikunata pakikpi, paki kallarikpi, mana alli rurakpi, kunkarikpi shuklla runapash, tantarishkapash sinchiyana hayñita paktachichinatami ushankakuna. Mushuk hayñikunata riksichun huchachinatapash ushanmi.
99 niki.- Llaktayukka shukllapak, tantarishkapak shutipipash shuk hayñita pakikpi, shuk hayñita paki kallarikpi huchachinata ushanmi, shina kamachiyta katishpa yachak kamachikpak ñawpakpi rikuchinka.
Kaykunata rurashka kipa Mamakamachiypi, kamachiypi arinishkakunata hapishpa shuktak atirikunata ruranatapash mana kichunchu.
KIMSANIKI PAKMA Kamachikkunapak chikanchikan patakunapi chaypikay
100 niki.- Mamallaktapak kamachikkunata chikanchikan patakunapi akllaska kamachikkuna, Mamallaktapak pushakkuna, runakunapak shutipi Mamallakta kamachikpak sapan patakunamanta chaypi kana karmakunatami wallpanka, kayka tukuykunapak kana tiksiwanmi awllinka.
Kay kuskakunapi pushanaka, kaykunapakmi kan: 1.
Mamallaktapak, ayllullaktapak, hatun kuskakunapak llankayñanta, llaktayta killkana; runakunantin, Mamallaktata pushak kamachikkunantin tanta killkana.
Kullkita alli churanata alliyachina, llankay wiñariyna katikillata allichina.
Mamallaktata pushakkuna chaypi kana kullkita charinkapa killkana.
Llakta ushayta sinchiyachina, utkachishka achikyaywan runapura ñawinchinaman, runata chapanawanpash sinchiyachina.
Llaktayukta wallpanata ñawpachina, willanakuy katikuy ñantapash tankana.
Chaypikanata amañarinkapaka tukuylla rimankapa mañachun, rikurayaykunata, rimanakuna hatun tantanakuyta, sapsi pushakkunata, tapuna kunaykunata, kawakkunata, shuktak llaktayukkunata ñawpachikkunatapash tantachinka.
101 niki.- Karupi kak kikinlla llaktayuk tantarikunaka tukuylla rikuna kanka, chaypika llaktayukkunapak shutipi kak kariwarmi, yuyaykunata awllirinamanta rimashpa chushaklla tiyarina tiyanka. Paykunapak arinishkakunawan chimpapurashpa atirinakushpa chaypi kanarayku chaypi kanka.
102 niki.- Ecuador llaktamanta kariwarmi runakuna, istapi kawsakkunata yaykuchishpapash, shuktalla, tantarishkatapash, paykunapak mushuk llankayta, minchapi rurayta Mamallakta kamachikpak tukuy patakunaman rikuchinata ushanka. Mamakamachiypi, kamachiypi rikushka ñankunawan rikuchinka.
CHUSKUNIKI PAKMA Llaktakuna ushay
103 niki.- Llaktakuna uchilla kamachiyta ruray kallarikta, mushuk kamachiyta wiñachina, allichina, uchilla kamachiyta anchuchina, pushanapash ushan; kaykunataka Kamachiy Awllipak ñawpakpi, mayhan shuktak kamachiyta killkak ñawpakpimi rikuchinka.
Kaypakka llaktapi tiyak, akllak shutikipuk ukupi killkarishka runakunaka, shuk patsakrimanta illak iñu, ishkaychunka pichkamanta, mana urayman kak yanapashkami kanka.
Runakunapak yuyayta mayhan kallarichikka, runakuna kachashka tukushpa chaypi kanka, chaypak kak kamachikkunawan mincharurayta atinakunka, mushuk kamachiyta rimankapaka patsak pusakchunka puncha mitata charinka, mana imatapash nikpika ña kamachiymi tukunka.
Mushuk kamachiy kakpika, kariwarmi Mamallakta Pushakmi allichinata ushankakuna, shinapash mana tukuyta shitankachu.
Mamakamachiyta mushukyachinkapaka, akllak shutikipuk ukupi killkarishka runakunaka, shuk patsakrimanta shukmanta mana urayman kak yanapashkami mutsurinka.
Kamachiy awllik shuk watapi imatallapash nikpi, mana imatallapash nikpika, chayta mañakkunaka Mamallakta Akllakkamayuyta, runakunata tapunkapa kayachun mañanka. Kaypakka shuk patsakrimanta pusak runakuna akllak shutikipukpi killkarishka runakuna yanapayta mutsurikta mana rikuchishpalla paktachinka.
Llaktakuna kay ñanta katikuy pachaka, Mamakamachiyta mushukyachina shuktak mañayka mana rikuchiyta ushanka.
104 niki.- Akllak kamachikkunaka kariwarmi Mamallakta Pushakmanta kachashka, karupi kikinllatak kamachikkuna, tukuy runakuna mañashkata, tapunkapa tukuy runakunata kayanka.
Kariwarmi Mamallakta Pushak, Mamallakta Akllakkamayukka tukuy runakunata tapuchunmi kachanka, chaymi alli kakpika tukuy runakunata tapunkapa kayanka.
Kikinllatak karupi pushak kamachik, chuskumanta kimsapi rakirishpa tantarishpa yaykurishkawan arinishpa kayanka, chaymi paykunapak llakta alli kak hawa, tukuy runakunata tapuchun mañanka.
Llaktayukkunaka imamanta hawapash tukuy runakunata tapunchun mañanka.
Tukuy runakunata tapuykuna Mamallaktapak ñawi kakpika: mañakka, akllak shutikipuk ukupi killkarishka runakunaka, shuk patsakrimanta pichka mana urayman kak yanapashkami mutsurin. Kutin llaktakunapak ñawi kakpika: shuk patsakrimanta chunka runakuna akllak shutikipukpi killkarishka yanapakkunawan paktachinka.
Ecuador llaktamanta istallaktapi kawsak kariwarmi runakuna, paykuna munaypak, Ecuador llaktaman kimirishka kakpi, shuk patsakrimanta pichka runakuna mana urayman, akllashka sayway ukupi, akllak shutikipukpi killkarishka yanapakkuna mutsurinka.
Kikinllatak karupi pushak Mamallaktapak kamachik, llakta runakunapash tukuy runakunata tapuchun mañashpaka, manukullkimanta rimashka mana kankachu, Mamallakta kamay llaktaymanta mana mañankachu. Mamakamachiy arinishka kakllapimi ushanka.
Mayhan tapuykunata rurankapaka, chay mañaykuna Mamakamachiy ukupimi kan nishpa, Mamakamachiy Rikukwasi churashka kanami mutsurin.
105 niki.- Llaktay hayñiwan kushikuk runakunaka akllashka kamachikkuna kachashka kamachiyta tikrachinata ushankami.
Kamachiyta tikrachinataka akllashka kamachik shuk watata llankayta paktachishpa, chaypak akllashka kamachik, mana alli rikushka, tukuri wata mitapi imashina kakta rikuchinata ushankami.
Paypak mitapika shukkutinllami shuk kachashkata tikrachina ushanka.
Kachashkata tikrachinkapaka shuk patsakrimanta chunka runakuna mana urayman, akllak shutikipukpi killkarishka yanapak runakuna mutsurinka.
Kariwarmi Mamallakta Pushakta kuyuchinkapaka, patsakrimanta chunka pichka runakuna mana urayman, akllak shutikipukpi killkarishka yanapak runakunata mutsurinka.
106 niki.- Kariwarmi Mamallaktata Pushak, karupi kikinllatak pushak kamachik, llaktayukkuna arinishkata riksishpa, chunka pichka punchapi hatun tapuyman, mana kashpaka kachashka kamachiyta mana ninkapa kayanka, kayka katik suktachunka punchapimi Mamallakta Akllakkamayukka paktachinka.
Hatun tapuyta rurankapa, tukuy runakunata tapunkapa, kachashka kamachiyta tikrachinkapa mañashkata mallinkapami tukuy alli apuchita mutsurin; kariwarmi Manallakta Pushakpak hatun kayayka tukuy shitakkunapak shutimi mutsurin.
Tukuy runakunapak rimayka manuy mañaymi kanka, chaypacha paktachinami kanka.
Mana alli rikushka kamachikta tikrachishpaka chaypachami llankaymanta llukshichinka, Mamakamachiypi nishkawan shuktak mayhan kamachikta tiyachinka.
107 niki.- Kikinllatak karupi kamachikkuna kachashka akllankapa kayana, llankay katikukpi mañakpika Mamallakta kamachikpak kullkiwanmi rurarinka, kariwarmi Mamallaktata Pushak kayachun churashka kakpi, llaktayukkay mañashka kakpika, Mamallaktapak hatun kullkiwanmi tapuykunaka rurarinka.
PICHKANIKI PAKMA Llaktay tantanakuykuna
108 niki.- Llaktay tantanakuykuna, kuyurikunaka tukuyllapak tantanakuykunami kan nishpa charirayanka, shinapash mana Mamallaktapak kanchu.
Tukuyllapak tawkasami llaktay rimakunami tukun, kawsaypi huntak yuyaykunata, yaykuchik llaktayta, yuyayta tiyachinka, mana chikanyachikchu kanka. Paypak tantanakuy, wallpay, awllirikka tukuykunapak kanka, pushakkuna rantinchirinata, llankashkata rikuchinata kamanka. Pushakkunaka mashna kari, mashna warmi pakta kanka.
Tantanakuy ukupimi paykunapak pushakkuna tukuchun akllankakuna, kayka kallari akllaymi kanka.
109 niki.- Llaktay tantanakuykunaka Mamallakta ñawita charinka, paypak tiksiyuyayta, uchilla kamachiyta paktachinka, kamachikpak ruraykatinata rikuchinka, tantarik runakunapak shutita charirayanka.
Llaktay kuyurikunaka mayhan kamachik pataman kimirishkami kanka, mana shina kashpaka kancha saywaman kimirishkami kanka.
Kamachiymi imashina tantarina tatkikunata, ima huchaykuna maypi kana, llaktay kuyuykuna tukuypak llankanata churanka. Paypura tarinakuna wallparichun yanapayta kunka.
Llaktay tantanakuykunaka hatunwillay tiksiyuyaykunata rikuchinatami charin, Mamallakta kamachikpa mushuk imatalla tiksillankana ruraykatinakunata, uchilla kamachiyta, unanchata, killka unanchata, wipalata, chikanyachikta, mashna pushakkunata churashpa rikuchinka.
Llaktay tantanakuyka Mamallakta tantanakuyta charinami kan, markakunamantaka chawpitami charina kan, chaymanta ishkay markakunamanta, achka runakunata charik kimsa marka ukupimi kanka.
Chay tantanakuyman kimirishka runakunaka patsakrimanta shuk iñu pichkamanta mana urayman, akllak shutikipuk tukuri akllaypi killkarishkami kanka.
Llaktay kuyurikkunaka hatunwillay tiksiyuyaykunata rikuchinatami charin, kamachikpak mushuk imatalla tiksillankana ruraykatinakunata, uchilla kamachiyta, unanchata, killka unanchata, wipalata, chikanyachikta, mashna runakuna tantarishka kakta, mashna katikkunata chariktami rikuchinka. Chay tantanakuyman kimirishka runakunaka patsakrimanta shuk iñu pichkamanta mana urayman kanka, paykunaka tukuri akllaypi, akllakpak shutikipukpimi killkarishka kanka.
110 niki.- Llaktay tantanakuykuna, llaktay kuyurikkunaka kariwarmi tantarikkuna, katikkuna churashka kullkiwanmi llankanka, imashina kamachiyta churashka tuputami paktachinka; llaktay tantanakuykunaka Mamallaktapak kullkitami chaskinka, shinapash kayka rikurayashkami kanka.
Llaktay kuyurikkunaka ishkay kutin katik akllaypi tawka runakuna shitakpi, patsakrimanta pichka runakunallapash arinishka apuchita tukuy Mamallaktapi charikpika, pakta hayñitami charinka, llaktay tantanakuyta mañashka shinallatakmi paktachina kanka.
111 niki.- Mamallakta Akllaykamayuk wasipi killkarishka llaktay tantanakuykunapak, llaktay kuyurikkunapak hayñitami riksirin, paykunaka Mamallakta kamachikpak tukuy patakunapimi chikan yuyaywan kanka.
SUKTANIKI PAKMA Llaktay shutipi rikuriy
112 niki.- Llaktay tantanakuykuna, llaktay kuyurikkuna, tarinakushka tantanakuypash chayman tantanakushka runakunata, katik runakunata, chikan runakunatapash tukuykuna akllayman shutichinata ushanmi.
Llaktay kuyurikkunaka, shuk patsakrimanta shuk iñu pichkamanta mana urayman, paypak llakta ukupi, akllak shutikipukpi killkarishka yanapakkunatami mutsurinka.
Mayhan runa akllarinkapa shutita killkachinkapa mañashpaka, llaktapi ruraykatina, mushuk llankaykunatami rikuchinka.
113 niki.- Kariwarmi runakunaka, kaykunamantami mana akllarinka: 1.
Mayhan akllarinkapa killkarikushpa shukllaruna, shukpak shutipi, kamachirishka tantanakuypak minkashka kashpa, llankay tukuyllapak kachun Mamallaktawan arininakuyta charishpaka mana akllarinkachu. Tukuyllaman mitachita mañachishpa, tiyakkunata llukshichinkapa arininakuyta charishpapash mana ushankachu.
Mayhan ancha huchamanta kishpiychik churashka wanachishka kashpa, supaychay wanay churayta chaskishkamantaka mana akllarinkachu.
Mayhankuna wawa mikunamanta manuta charishpapash mana akllarinkachu.
Kamachik Awllimanta kariwarmi kishpiychik, Kimsa Akllak Harkakmanta, Mamakamachiy Rikukwasimanta, Akllak Kamayukmanta mana akllashka kankachu; akllarina punchata churashkamanta sukta killa ñawpata anchurishka kashpallami akllarinata ushanka.
Mamallaktamanta kanchaman ista mitachik kariwarmi runakuna, Ecuador llaktamanta istapi kawsak kariwarmi runakunapak shutipika mana akllarinkachu. Akllarina punchata churashkamanta sukta killa ñawpa anchurishka kashpami akllarinata ushanka.
Kariwarmi tukuylla mitachikuna kishpiy llankay shutichishka kashpa, kishpiy kuyuchina kashpa, mana kuyurina kashpa, akllarina punchata churashkamanta suktakilla sirikpi, killkarina ñawpa anchurishka kashpami akllarinata ushanka.
Shinapash paykuna shutita killkarishka punchamanta, tukuykuna akllarimanta shuk puncha kipakama mana llankaykullkita hapinkachu. Akllarishka kashpa, ña chay llankayta hapishpaka, may paypak awlli tukurinkakama chay kullkita mana chaskinkachu.
Kitilli tantanakuyman yaykunkapa mayhan akllarishka runakunapak llankayka, kariwarmi tukuylla mitachachikunapak, yachachikkunapak llankaymantaka mana chikanchu kanka.
Mayhan llapik utkachik kamachik kashkamanta, yanka pushak Apukuna shutichishkamanta.
Ayñi Ushaypi, Mamallakta Chapakpi kunan mitachikushpaka mana akllarinata ushanchu.
114 niki.- Akllashka kamachikkunaka shukkutinllami kutintak chayñan, kipapash chaypakllatak akllashka kana ushankarin, akllashka kamachikkuna shuktak llankayman rishpaka, kunan llankaymantaka anchurinami kanka.
115 niki.- Mamallaktaka, willak ñankuna maki, pakta rakishka, paktapakta, atinakushpa akllay mirarik wallpata kamanka; tukuy akllarina runakunapak mushuk ruraykatikunata tukuyman riksichina.
Llaktak runakunaka willak ukukunapi willankapa llankay yuyarita mana ushankachu, willaypanka harkataka mana churankachu.
Mamallaktapak tiyakkunata, wasikunata mawkayachichun mana sakinchu, Mamallakta pushak willachunpash mana sakinchu; tukuy pushakkunapak patapi akllaymanta willaykachachunpash mana sakinchu.
Kamachiyka kay kachashkakunata mayhan mana paktachikpika wanachitami churanka, saywatapash churanka, ama yalli willayta kachachunpash harkanka, ama yapapi kullkita tukuchichunpash harkankami.
116 niki.- Shuk punchapilla tawka runakunata akllankapaka kamachiyka shuk akllay llikata mashna runakuna kak tiksiwan churanka; pakta apuchita, paktapakta kayta, mashna kariwarmi pakta kachun, shukkutin karita, shukkutin warmita churanka; Mamallakta ukuman, kanchamanpash akllana saywakunatami churanka.
117 niki.- Akllayta aknankapa shuk watalla sirikpika, akllana kamachiyta mana allichinachu kan.
Churashka hatun willay Mamakamachiywan takarishpa akllayta llakichikpika, Mamallaktapak Akllaykamayukmi mushuk kamachiyta Kamachiy Awllipak makipi churanka, paykunaka kimsachunka puncha huntata, mana shuk puncha yapa arininatami charin. Mana rimanakukpika, kamachiyk amayukmi kamachiy tukushpa yaykuchun arininka.
ISHKAYNIKI WANKURIY Kamachiy Awlli SHUKNIKI PAKMA Mamallakta Tantanakuy
118 niki.- Kamachiy Awllitaka Mamallakta Tantanakuymi pushanka, chusku wata mitapak akllashka, kamachiy killkak runakuna yaykurishka kanka.
Mamallakta Tantanakuyka shuk tantarillami kan, paypak wasika Quito llaktapimi charinka.
Wakinpillami Mamallaktapak allpapi mayhan kuskapipash tantarinata ushanka.
Mamallakta Tantanakuyka kaykuna yaykurishkami kanka: 1.
Quince asambleístas elegidos en circunscripción nacional.
Mamallakta saywarishka allpamanta chunkapichka kamachiy killkakta akllashka kanka.
Sapa markamanta ishkay kamachiy killkakta akllashka kanka, sapan ishkaypatsak waranka, patsak pichkachunka yalli runakunamanta yapa akllashka kanka, kayka tukuri Mamallakta tukuyllata lanuwan yuyarishkami kanka.
119 niki.- Kamachiy killkak kankapaka Ecuador llaktamantami kanka, akllarinkapa shutita killkachikuy pacha chunkapusak watata paktachishka mutsurinka, llaktay hayñikunawan kushilla kanka.
120 niki.- Mamallakta Tantanakuyka, kamachiy minkashka hawa kay llankaykunata, ruraykunatami charinka: 1.
Akllakkamayuka hatun willashka kariwarmi Mamallakta Pushakta tiyachinata, kariwarmi Mamallakta Kipapushakta, paykunami akllashka kan nishpa willashpa tiyachinatami charinka.
Paykunataka ishkaychunka chusku puncha aymuray killapimi tiyachina.
Kariwarmi Mamallakta Pushakta, kariwarmi Mamallakta Kipapushakpak ukun unkushka kashkamanta, muspa kashkamanta mana ushakpi, paykunapak mitachimanta llukshinata willana, shina Mamakamachiypi ña rikushishkawan paktachina.
Kariwarmi kipa Mamallakta Pushakta, paykuna ima puncha mana llankakpi akllana, paykunaka kariwarmi Mamallakta Pushak kimsa shutita kushkamanta akllashkami kana.
Kariwarmi Mamallakta Pushak shayachishkamanta shuk watapi kipa llankashka willayta riksina, chaymanta imatallapash rimayta charina.
Mamakamachiyta mushukyachikushkapi kana.
Kamachiykunata killkashpa kachana, nikina, mushukyachina, pichanapash; kayka Mamallakta mañakushka ñawimi kachun yuyana.
Manukullkikunata kamachiywan wiñachina, mushukyachina, anchuchina; kikinllatak karupi kamachikkunaman minkashkata mana sakishpalla paktachina.
Ista yuyarishkakuna paykunapak makiman rikurikpika arininata, mana arininatapash charinami.
Fiscalizar los actos de las funciones Ejecutiva, Electoral y de Transparencia y Control Social, y los otros órganos del poder público, y requerir a las servidoras y servidores públicos las informaciones que considere necesarias.
Mamallakta Pushakpak llankayta, Akllakkamayuk llankayta, Runakunata Achikllayta Rikurayak shuktak tukuylla ushak llankayta rikurayanatami charin; mutsurikpika kariwarmi mitachikuna llankashka willayta rikunatapash charina.
Kamachik Yanapakta, Mamallakta Llankay Rikukta, Llaktayuk Kamakta, Runa Kamakta, Tukuylla Ukllakta, Akllakkamayukta, Kamachiy Kunakta, Llaktayuk Chaypikachun Rikurayak Tantanakuy tiyachina.
Mamallaktapak Hatun Kullkita mallinapash, maypi mashnakama manuna saywa tiyanka, chaytaka katirayana.
Ishkay kimsa chawpishka, chaypi kak kamachiy killkakuna arinishka apuchiwan; llaktaymanta hatun kunkarichinata, runa kashkamanta kishpiyta kuna.
Mamallaktata kamay huchamanta, tantarishka runata wañuchishkamanta, wanaychaymanta, runata chinkachishkamanta, llaktaymanta yuyaymanta, shuktak llakita charikpi runata yanka pakashkamanta, runata wañuchishkamantaka mana kishpiychinachu.
121 niki.- Mamallakta Tantanakuyka kariwarmi Mamallakta Tantanakuy Pushakta, ishkay kariwarmi Kipapushakta paypuramanta akllashpa ishkay watakama churanka; shinapash paykunaka kutin akllarinata usharinmi.
Ishkay kariwarmi Kipapushakka paykunapak nikipimi tiyarinka, hatun Pushakpak tiyarinata, ashalla punchata mana chaypi kakpimi hapinka, shukkutin anchurikpika chay kuskapi sakirinka.
Mamallakta Tantanakuymi chay chushaklla kuskakunataka huntachinka, paykunaka paktachina sirik mitatami llankanka.
Mamallakta Tantanakuyka paykunapak ukumanta kanchaman kariwarmi killkakta, kariwarmi kipa killkaktami akllanka.
122 niki.- Mayhan hatun Pushak kashpa, ishkay Kipapushak kashpapash Mamallakta Tantanakuypak kamayta pushanka yaykurinka. Mamallakta Tantanakuy ukumanta, paypura chikan llaktaymanta akllashka chusku Rimaytacharikpash yaykurinka.
123 niki.- Mamallakta Tantanakuyka Quito kitipimi tiyarinka, kaypakka mana kayachinata mutsurinchu, akllay wata sapan chunkachusku puncha ayriwa killapimi tiyarinka.
Mamallakta Tantanakuyka nikishpa, punchantapash rimanakunka, watapi ishkaykutinmi samarinka, sapan samarimi chunkapichka puncha kanka.
Mamallakta Tantanakuyka tukuylla chayanami kanka, kamachiy harkakpilla mana pipash yaykunka.
Samari mitapika, Mamallakta Tantanakuypak kariwarmi Pushakka, payllatak, chawpi yalli kamachiy killkak mañakpi, kariwarmi Mamallakta Pushak mañashkami tantarinka. Paykuna imatalla kayachishkapi rikuchishkata riksinkapaklla chikan rimanakuyman kayanka.
124 niki.- Llaktay tantanakuykuna, llaktay kuyurikuna Mamallakta Tantanakuy ukupi chunka patsakrita kamachik killkakkunata charikkunaka, paykunamanta rikurik tantanakuyta wallpanata ushankakuna.
Llaktay tantanakuykuna, llaktay kuyurikuna mana chunka patsakritallapash charikkunaka ushankapa shuktakman kimirinatami ushanka.
125 niki.- Paykunakunaman minkashkata paktachinkapaka, Mamallakta Tantanakuyka punchanta llankachun hamunchashka tantariman yaykurinka, shinaka tukuymi chaypi kanka.
Kamachiymi mashna yupayta, wallparinata, sapan llankanata churanka.
126 niki.- Paykunaman llankaykunata paktachinkapaka, Mamallakta Tantanakuymi chaypak kamachiypi, uchilla ukukamachiypi kimirishpa paktachinka.
Kay kamachiyta allichinkapa, mushukyachinkapaka Mamallakta Tantanakuymanta tukuy kamachiy killkakkuna arinishkami mutsurinka.
127 niki.- Kariwarmi kamachik killkakkunaka Mamallaktapak alli kachun tukuylla awllitami pushanka, paykunaka Mamallaktapi yuyashpa ruranka, llaktaymanta rurayta, kunkarita runakunapak ñawpakpi minkashka apuyta paktachishka rikuchitami charin. Payta kachakkunaman imatalla rurashkata ñawinchinapi willachun mañashka kanka.
Kariwarmi kamachiy killkakkunaka kaykunataka mana ushankachu: 1.
Paypak llankay hawapi, shuktak tukuylla awllita, shukpaklla awllita katinata mana ushanka, minkashkawan mana paktarishpakarin pay yachashkata, llankashpa katinata mana rurana; llankana saylla mana takarikpika sumakyachana wasipi yachachinataka ushankami.
Tukuylla llankaypak runakunata shutichinkapa mañaymashkayta mana ushankachu.
Kamachiy killkak awllimanta mana payman kakpika, chikan shuktak tukuyllapak yapa kullkita hapinata mana ushankachu.
Llankay shutirita, minkayta, kachashkamanta, shukpak ranti rishkamanta Mamallaktapak shuk awllimanta kullkita chaskinata mana ushankachu.
.Mamallakta chaypi kanata charishka shuktak llankaktantanakuypi, kapuchikunapi pushak tukunkapa yaykurinata mana ushankachu.
Kay nishkakunata mana uyashkamantaka kamachiy killkak kanata chinkankami, kamachiywanpash wanachichun mañashka kankami.
128 niki.- Kariwarmi kamachiy killkakkuna paykuna Mamallakta Tantanakuypi awllikuk pachaka Paktakaywasi kishpiychishka kushiyanka, paykuna rimashkamantaka kamachiywan, wanachiwanpash paypak yuyayta rimashkamanta mana mañashka kankachu. Mamallakta Tantanakuy ukupi kanchapi paypak awllimanta, ruraymanta, arinishkamantapash mana kayashka kankachu.
Kariwarmi kamachiy killkakta wanachinata katinkapaka Mamallakta Tantanakuy wanachichun nishkatami mutsurin, paytak minkashka awllipi mana kimirikllapimi mana mutsurinka.
Kariwarmi kishpiychik wanachinkapa mañashkata kimsachunka punchapi mana tikrachikpika, ña arinishkatami hamutarinka.
Samarikuy punchakunaka mañashka punchakunapi shuyarinkami.
Rikukukpi anchahuchata rurashka kakpi, kishpiychik churashka paktashka kakpimi wichkana wasipi churashka kanka.
Manarak kamachiy killkak tiyarikpi wanachina llakita charishka kakpika, mayhan kariwarmi kishpichikpak makipi kakpipash huchayukpak washapi katichinkallami.
ISHKAYNIKI PAKMA Mamallakta pushakkunapak llankayta rikurayay
129 niki.- Mamallakta Tantanakuyka kariwarmi Mamallakta Pushakta, Mamallakta kariwarmi Kipapushakakta llaktaywanachiy katinata ushankami, kaypakka chawpi yalli kamachiy killkakkuna arinishkami mutsurin, shinapash kaykunamantami wanachinka: 1.
Mamallaktapak kawsaykamayta pakishkamanta.
Makanakuchiymanta, tinkinakushpa shuwaymanta, kullki shuwaymanta, yanka kullkiyuk tukushkamanta.
Tantarishka runata wañuchishkamanta, takaymanta, runata chinkachishkamanta, llaktay yuyaymanta llakichishkamanta, shuktak mana ancha llakimanta yanka pakashkamanta, runata wañuchishkamantapash mana shinalla sakinachu.
Llaktay wanachinata kallarinkapaka Mamakamachiy Rikukwasi arinishpa kachashkami mutsurin, shinapash manarak ancha wanachita churayta mutsurinkachu.
Kamachiypi nishka katikuy tukuchishka kakpi, MamallaktaTantanakuyka kariwarmi Mamallakta Pushak paykuna aparita sakishkata rikuchishkapi tiksiwan yuyachishka, kanchischunka ishkay saylla mitapimi arininka.
Llaktaywanayta, llukshichinata kallarinkapaka Mamallakta Tantanakuy tukuk kamachiy killkakkunamanta chawpi yalli apuchimi mutsurin.
Wanay hucha aparina shinaman rikurikpika, kariwarmi chayta yachak kishpiychik riksichunmi kachana kanka.
130 niki.- Mamallakta Tantanakuyka kariwarmi Mamallakta Pushaktaka kay llakikunamantami llukshichinata ushanka: 1.
Mamakamachiypi minkashkamanta pantarishpa shuktak awllita rurashkamanta, shinapash Mamakamachiy Rikukwasimi arinishpa kachana kan.
Llaktay yallimanta paypak llankaypi runakuna tampulkirikpi.
Kamachiypi nishka katikuy tukuchishka kakpi, MamallaktaTantanakuyka kariwarmi Mamallakta Pushak paykuna aparita sakishkata rikuchishkapi tiksiwan yuyachishka, kanchischunka ishkay saylla mitapi arininka.
Llukshichinata kallarinkapaka Kamachiy Tantanakuy tukuy kamachiy killkakkunamanta chawpi yalli apuchita arinishkami mutsurinka.
Llukshichisha kachana llakimanta kishpiyrishka kipa kariwarmi Mamallakta Pushakka, kutintakmi Mamallaktata pushay kallarinka.
Kay kamachiykushka mitapi shukkutinllami pushashka kanka, kallari kimsa watapi wanachishka, karkushka kanka.
Llukshichisha kachankapa yuyarishka pankata willashka kanchis puncha kipa, Akllaykamayukka kamachiy killkakta akllanapa, Mamallkata Pushak tukuchina sirik mitapak akllankapa chay punchapakllatak kayanka.
Mamallakta Tantanakuyta, akllashka kariwarmi Mamallakta Pushakta tiyachinaka mayhan Mamakamachiypi rikushka punchami kanka, Akllakkamayuk nishka punchapash kankami.
131 niki.- Mamallakta Tantanakuyka Mamakamachiy minkashkata, kamachiy minkashka awllita mana paktachikpi, kariwarmi Llankaykamayukta, Kamachik Yanapakta, Mamallakta Llankayta Rikukta, Llaktayuk Kamakta, Tukuylla Ukllakta, Tukuylla Killpakta, Hatun Hamutachikta, Akllaykamayukta, Akllayta Allichik Kamachikkuna, Kamachik Kunakta, Llaktayuk Chaypikachun Rikurayak Tantanakuy, Mamakamachiy nishka shuktak kamachikkunapash nishkawan, kariwarmi Mamallakta Pushakta, kariwarmi katik Mamallakta Pushakakta llaytaywanachiy katinata ushankami. Kaypakka shuk chuskupi pakishka kamachiy killkakkuna mañashkami mutsurin, kaykunamantami wanachinka.
Llaktay wanachita, llukshichinata kallarinkapaka Mamallakta Tantanakuy tukuk kamachiy killkakkunamanta tukuy apuchimi mutsurinka. Llaktay wanachita hucha aparina shinaman rikurikpika, kariwarmi yachak kishpiychik riksichun kachana mutsurinka.
Mamallaktapak kariwarmi kamaywasiyukta, Akllakkamayukpak tantanakuyta, Kamachiy Kunakta wanachinkapami mana shina kanka.
Wanachishpaka, chayñan kamachikta llukshichishpa kachanami kanka. Wanachishka anchahuchaman rikurikpika, huchachishka huchata aparina kakpika, kariwarmi yachak kamachik riksichun kachanka.
KIMSANIKI PAKMA Kamachiy killkay katikuy
132 niki.- Mamallakta Tantanakuyka tukuykuna munashka kamachiyta, uchilla kamachiyta arininka.
MamallaktaTantanakuyka mana kamachiyta killkashpa arinina kakpika yuyarikunawan, arininakuywan pushana kanka.
Kamachiyta kaykunapakmi mutsurinka: 1.
Mamakamachiypi tiyak hayñita, kamana pushaytapash patachina.
Llakikunata kichkiyachina, chaypak wanachikunata churana.
Manukullkita wiñachina, mushukyachina, anchuchinapash, kikinllatak karupi kamachikkuna pushachun Mamakamachiy kushkata mana anchuchishpalla kamachiyna.
Mamallaktapak llaktay saywata, kamayta mushukyachina, kitilliman kimirishkataka mana mushukyachina.
Modificar la división político-administrativa del país, excepto en lo relativo a las parroquias.
Kamak, nikik tukuylla tantanakuyman paykunallatak llankana uchilla kamachiykunata killkachun arinina, kayka ña churashka kamachiykunawan mana pantachishpa takarina, mana mushukyachina.
133 niki.- Kamachiykunaka, hatun kamachiy, paktalla kamachiy kankakuna: 1.
Mamakamachiy wiñachishkakamaywasitanikinka, awllichitapash patachinka.
Mamakamachiypi tiyak hayñiwan llankayta, kamaypak paktayta nikikmi kanka.
Karupi llankak pushakkunapak tantanakuyta, ruranakunata, ushayta kushkata, awllita nikikmi kanka.
Llaktay tantanakuypak pushaywan, akllayllikawanpash kimirikmi kan.
Kamachiykunatautkashpa killkashpakachachun, mushukyachichun, anchuchichun, shuktak yuyayman tikrachichun mañashka kakpimi tantachinka. Kay kamaykunata arininkapaka Mamallakta Tantanakuy tukuk, kamachiy killkakkunamanta tukuy apuchimi mutsurinka.
Shuktak kamachiykunaka pakta kamachiykuna kanka, hatun kamachiy hawapi mushukyarinata, tiyarayanata mana ushankachu.
134 niki.- Shuk kamachiyta wiñachinkapaka kaykunatami rikuchina: 1.
Kariwarmi kamachiy killkakkuna, shuk tantarishka kamachiy killkakkuna yanapashka, Mamallakta Tantanakuymanta pichka patsakri kamachiy killkak tumpishka kakpi rikuchinka.
Kariwarmi Mamallakta Pushakman rikuchinka.
Mamallaktapak shuktak awllikunaman, paypak karmaman rikuchinka.
Mamakamachiy Rikukasiman, Kamachiy Yanapakman, Llaktayuk Rikurayakman, Runapak Kamakman, Tukuylla Ukllayman, paykunapak pushana kuskamanta mushuk kamachiyta churanata ushanmi.
Kariwarmi llaktayukkuna llaktay hayñita charikkuna, runakunapak tantanakuy, illak iñumanta ishkaychunka pichkamanta mana urayak, akllakkamayuk killkatupu kamupi kariwarmi llaktayukkuna killkarishka yanapaywan mushuk kamachiyta rikuchinka.
Mayhan kay kachashkunawan kimirik mushuk kamachiykunata killkakka, mushuk kamachiyta rimarikuy pacha payllatak, minkashkapash chaypi kanata ushankunami.
135 niki.- Kariwarmi Mamallakta Pushakllami kamachiyta wiñachichun, mushukyachichun, churashka kullkita anchuchichun, tukuylla tukuchi kullkita mirachichun, Mamallaktata kamana saywata mushukyachichun rikuchinatapash ushanka.
136 niki.- Mushuk kamachikkunaka shuk mutsuytallami rimana kanka. Imamanta mushuk kamachiyta wiñachikushkamanta Mamallakta Tantanakuyta kariwarmi Pushakman rikuchina kanka. Mushuk nikikunata munashkata, imashinatak chay nikikuna yaykushpa, paya nikikunata pichashpa mushuk kamachiywan achiklla tiyarinata willana.
Mushuk kamachiy mañashka mutsuyta mana tantachikpika, mana arininkachu.
137 niki.- Mushuk kamachiyka ishkay kutinmi atinakuyman churashka kanka.
Mamallakta Tantanakuypak kariwarmi Pushak, kamachiy churashka mita ukupi, mushuk kamachiyta kamachiy killkakkunaman rakichun kachanka, paykunaka chayta riksishpa katikuyta kallarinka.
Kariwarmi llaktayukkuna chay mushuk kamachik arinishka kachun munakkuna, chay kamachiywan paykunapak hayñikuna llakirishka kana kakpika, mushuk kamachiyta rikukuk tantanakuyman imamanta mana chay kamachiy arinirichun tiksita rikuchina kan.
Kamachiy killkakkuna ña mushuk kamachiyta arinishka kakpika, MamallaktaTantanakuyka, kariwarmi Mamallakta Pushakmanmi kachanka, payka allita tiksishpami allichinka, mana kashpaka tachuman shitanka.
Kimsachunka puncha kipa mushuk kamachiyta kariwarmi Mamallakta Pushak allichishka kanka, mana kashpaka tachuman shitashka kanka. Chay kipami kamachiy tukukpika tukuy llaktaman willanka. Kamachiy Kipukpi ña kamuta killkachishpami llaktakunaman kachanka.
138 niki.- Kariwarmi Mamallakta Pushak mushuk kamachiyta tukuyta tachuman shitashka kakpika, Mamallakta Tantanakuyka chay kamachiyta shitashka punchamanta yupashpa shuk wata kipa kutintak chay kamachiymanta rimanakunata ushankami.
Shina kakpika Mamallakta Tantanakuyka shuk atinakuypilla arininata ushanmi, tukuymanta ishkay kimsa pakma kamachiy killkakkuna apuchiwan arininka, chayñan Kamachiy Kipuman kamu killkarichun kachanka.
Chawpita shitashka kakpika, kariwarmi Mamallakta Pushakka shuktak allichishka kamachiytami rikuchinka, chaypika mushuk shuktak mana riksishka yuyaykunataka mana yaykuchinkachu, shinallatakmi Mamallakta Tantanakuypash mushukyachishkakunata arinishpa kawanka.
Mamallakta Tantanakuyka chawpita anchuchishka kamachiytaka kimsachunka puncha ukupimi taripanka, kaytaka ima puncha chaskishkamanta yupashpami ruranka. Atinakuy tantaripi kakmanta chawpi yallikuna apuchita kushkawan shuk atinakuypilla tukuyta, rikuchishkata chaskinka, allichinka, kaminkapash.
Kallaripi arinishka kamachiytapash mallinata ushanmi, kaypakka atinakuy tantaripi kakmanta ishkay pakma apuchiwan ushanka.
Ishkantin samipimi Mamallakta Tantanakuyka kamachiytupuman kamu killkarichun kachanka.
Mamallakta Tantanakuy rikuchishka mitapi mana shitashkata rikushpaka allichiskakunata chaskishka hamutarinka. Kariwarmi Mamallakta Pushakka chayñan tukuykunaman willanka, Kamachiy Kipukman killkarichun kachanka, shina ña tukuy llaktapi rikurinka.
Mamakamachiy nishkata pantarishpa shitashka kakpika, chaytarakmi imamanta shitashkata rikushpa allichina charinka.
139 niki.- Kariwarmi Mamallakta Pushakka Mamakamachiymanta tukuyta, chawpita pantarishkata tiksishpa rikuchikpika, Mamakamachiy Rikukwasi churachunmi mutsurinka, kaytaka kimsachunka puncha huntapimi kachanka.
Mamakamachiy Rikukwasi kachashka Mamakamachiymanta pantarishkami kan nikpika, kay kamachiyka wakaychishkami sakirinka, kay chawpi mana alli kakpika Mamallakta Tantanakuymi mutsurishkakunata allichinka, chaytami kariwarmi Mamallakta Pushak arinichun kachanka.
Mamakamachiy Rikukwasi Mamakamachiymanta mana pantarishkata rikuchikpika, Mamallakta Tantanakuymi tukuykunaman willanka, kipaka kamu killkarihunmi kachanka.
140 niki.- Kariwarmi Mamallakta Pushakka Mamallakta Tantanakuyman kullkimanta kamachiyta utkana nishpa kachanata ushanka.
Kamachiy Tantanakuyka mallinatami charin, mushukyachinata, mana arininata ushankami, kay kamachiyta chaskishka kimsachunka puncha ukupimi paktachinata charin.
Rikuchinkapa, atinakunkapa, mallinkapa kamachiyka nikikkamachiymi kanka, ñawparikman mitapi rikushka kashpami mana kanka.
Utkakamachiy nishkata rimanakunkakama kariwarmi Mamallakta Pushakka mana shuktak kamachiyta kachanata ushankachu, kaykutinlla nishpa sinchi kamachiyta churashka kashpallami kachanka.
Churashka mitapi Mamallakta Tantanakuy mushuk kullkimanta utka kamachiyta mana mallikpi, mana mushukyachikpi, mana arinikpika kariwarmi Mamallakta Pushakmi sinchikamachiy nishpa tukuykunaman willanka, kipaka Kamachiy Kipukpi killkarichun kachanka.
Mamallakta Tantanakuyka Mamakamachiypi rikuchishka pakta kamachiy kakpika ima pachapipash mushukyachinata, mana arininata ushanmi.
KIMSANIKI WANKURIY Mamallakta Utkachikpak Awlli SHUKNIKI PAKMA Tantanakuy, awllikunapash
141 niki.- Kariwarmi Mamallaktata Pushakka Utkachik Awllita pushakmi Mamallaktapak, kamachikkunapak pushakmi kan, tukuylla kamayta arinishkata paktachikmi kan.
Utkachik Awllika Mamallaktapak Pushakwasi, Kipapushakwasi, Mamallaktapak kamaywasikuna, shuktak tantanakuykuna, llankay yanapakkuna paktachinkapa mutsurik yaykurishkami kan. Paykunaka llankana kuskapi, paykuna pushanapi, llankayñanpi, paktachinapi, Mamallaktapi tukuylla llaktay taripaypi, shuktak paktachina llankaykuna pushanatami charinka.
142 niki.- Kariwarmi Mamallaktata Pushakka Ecuador llaktapi wacharishkami kanka, akllarinkapa shutita killkachikushpaka kimsachunka pichka watata paktachishka kanka. Shinallak llaktay hayñiwan kushiyarishka kana, llankaymanta mana harkarishka kana, Mamakamachiypi tiyak nikikunapi mana harkashka kanachu.
143 niki.- Mamallakta Pushakwasiman, Kipapushakwasiman akllarikushpaka, shuk pankapillatakmi tiyarina kanka.
Kariwarmi Mamallakta Pushakka, kariwarmi Mamallakta Kipapushakka tukuymanta achka chanishka apuchiwan akllashkami kanka.
Kallari apuchipi mayhan ishkaychishkapash mana tukuymanta achka tukuymashnata paktakka, katik chuskuchunka pichka punchapi ishaykutinmi akllayta rurarinka. Kallari akllaypi yalli apuchikunata charik ishkantin ishkaychishkami chaypi akllarinka.
Chuskuchunka patsakrimanta mana urayman, chanishka apuchita charik ishkaychishka, mana ishkaykutin akllayman rina mutsurinchu, katik ishkaynikipi churashka akllarikmanta chunka iñukuna patsakri yalli chikankayayta charikmi mishanka.
144 niki.- Mamallakta Tantanakuy tiyarishka chunka puncha kipami kariwarmi Mamallakta Pushakpak llankay mitaka kallarinka, Mamallakta Tantanakuy ñawpakpi kamachiyta iñinka.
Mamallakta Tantanakuy ña tiyachishka kakpika akllarishkata willashkamanta chuskuchunka pichka puncha kipami Mamallakta pushayka kallarinka.
Kariwarmi Mamallaktata Pushakka chusku watatami paypak awllikunapi tiyarinka, kipaka shukkutinllami kutin akllashka kanka.
Kariwarmi Mamallakta Pushakka, payta pushakyachishka pacha, paypak awllimanta sakishka shuk wata kipakamami Mamallakta Tantanakuyman willanata charin. Imamanta llukshishkata, mashna mitata, imarayku kanchapi kashkata willanami kan.
145 niki.- Kariwarmi Mamallakta Pushakka paypak awllikunata, paypak tiyarinataka kaykunamantami sakinka: 1.
Mamallaktata Pushana mita tukurishkamanta.
Paypak munaymanta anchurinata mañakpi,chayta MamallaktaTantanakuy arinikpi anchurinka.
Mamakamachiy nishkashina, karkushka kashkamanta.
Ukun unkuymanta, yuyay unkuymantapash Mamallaktata pushayta punchanta mana ushashkamanta, tantarishka hamunchak hampikkuna unkuyta kamachiywan illushkata rikushpami, Mamallakta Tantanakuy ishkay kimsa pakma kamachiy killkakkunapak apuchiwan arinishpami llukshichinka.
Paypak pushayta shitashkamanta, kay llakita rikushpa Mamakamachiy Rikukwasi mallishkamanta, shinallatak Mamallakta Tantanakuy ishkay kimsa pakma kamachiy killkak tantarishka apuchiwan willashpa anchurinka.
146 niki.- Mamallaktapak Wasi ashalla punchakunata, chushaklla sakirikpika mayhan Kipapushakmi minkarishka pushanka.
Ashalla punchakunataka unkuymanta, shuktak hatun llakikunamanta, Mamallakta Tantanakuy samarichun nishkamantami chushaklla sakirinka, chaypika yalli paktashpa kimsa killakamallami minkarinka.
Kariwarmi Mamallaktata Pushak shukkutin anchurishpa pay tiyarinata sakikpika, mayhan Kipapushakmi Mamallaktata Pushak tukunka, payka chayrak Mamallaktata pushana sirik mitatallami paktachinka.
Chay punchakunapillatak Mamallaktapak Wasi, katik Mamallaktapak Wasi chushakllakuna sakirikpika, kariwarmi Mamallakta Tantanakuyta Pushakmi ashalla punchata Mamallakta wasitaka minkarinka; chuskuchunka pusak sayllapimi, Mamallakta Akllakkamayukmi minkashkalla wasikunapi pushakkunata tiyachinkapa shuk akllayman kayanka.
Mayhan akllaypi mishakkunami chayrak sirik mitata paktachinka.
Pushana mitata tukuchinkapa shukwata sirikpi, wata kutinkapa ashalla killakuna sirikpika, kariwarmi Mamallakta Tantanakuyta Pushakmi Mamallakta wasita pushak tukunka, paymi sirik mitata tukuchinka.
147 niki.- Kariwarmi Mamallakta Pushakpak apuykunaka, kamachiypi churashka yapa, kay ruraykunata charin: 1.
Paypak rikuna kuskapi: Mamakamachiyta, kamachiykunata, istallaktakunawan yuyarinakushkata, shuktak uchilla kamachiy kunatapash, paktachina, paktachichinapash.
Ushaypi pay tiyarikushka pacha llaktaypak tiksi ñankunata, pay pushana mitapi imatalla ruranata Mamallakta Tantanakuypak ñawpakpi rikuchina.
Pushak Awllipak tukuyllapak llaktayta churana, pushanapash.
Mamallakta Llankayñan Kunay arinichun, Mamallakta Wiñariy Paktana Yuyayta rikuchina.
Karupi kakta, tukuylla kamayta pushana, chay kamaykuna yaykurichun, tantarichun, nikirichun, kamarichun kamachiykunata churana.
Llankaykamaykunata, kamaywasikunata, shuktakkunatapash wallpana, mushukyachina, anchuchinapash.
Watanta Mamallakta Wiñariy Paktay Yuyay paktashkamanta willana, shinallatak katik wata Mamallakta Pushak imatalla paktana yuyayta Mamallakta Tantanakuyman willana.
Mamallaktapak Mamakullki hatun milkapankata, Mamallakta Tantanakuy arinichun kachana.
Nombrar y remover a las ministras y ministros de Estado y a las demás servidoras y servidores públicos cuya nominación le corresponda.
Mamallaktapak kariwarmi Llankaykamayukkunata, shuktak kariwarmi tukuylla mitachikunata maypi llankak kakpi chayman shutichina, kuyuchinapash.
Mushuk kamachiykuna wallparikukpi, kamachiy yuyaywan chaypi kana.
Sancionar los proyectos de ley aprobados por la Asamblea Nacional y ordenar su promulgación en el Registro Oficial.
Kamachiykunata paktachinkapa mutsurik uchilla kamachiykunata kachana, chaykuna ama takarichun, ama pantachishpa kamay alli katinamanta yanapana.
Mamakamachiy mutsurishkawan mañaykunata rikushkawan llaktakunata tapunkapa kayana.
Mamallakta Tantanakuy atinakuna punchakuna chikan punchapi tantarichun kayana, kaytaka imatapash chaypi utkana kakpillami kayana.
Ayñi Ushak Hatun kamachikta, Mamallakta Chapakta pushana, awkapak hatun pushakpi, chapakpak hatun pushakpi yaykurikkunata churana.
Mamallakta mana pi llapishka, awkiyashpa katichun, Mamallakta ukuman nikiri tiyachu, tukuyllaman kamaypash tiyachun rikurayana.
Tukuy Mamallaktata ukllana llaktay tiyanamantapash pushana.
148 niki.- Kariwarmi Mamallaktata Pushakka, pay rikukpi Mamallakta Tantanakuy paypak awllimanta llukshirishpa, Mamakamachiyta pakishpa shuk awllita pushakukpika chinkachinata ushankami. Kaytaka Mamakamachiy Rikukwasi arinishpa kachashkawan chinkachinka, Mamallakta Wiñariy Paktana Yuyayta yankamanta kutin kutin wakllichikpi, llaktay anchallakimanta kamachiy killkakuna paykunapak ukupi tampulkirikpi Mamallakta Tantanakuyta chinkachinka.
Kay ushayta kushkaka pay pushakushka kallari kimsa watapimi shukkutinlla kanka.
Mamallakta Tantanakuy churashka chinkachik kamachiyta willashka kanchis puncha kipa, Mamallakta Akllaykamayukka kamachiy killkakkunata akllankapa, Mamallakta Pushakta akllankapa chay punchallatak kayanka.
Mamallakta Tantanakuyta tiyachinkakama kariwarmi Mamallakta Pushakka, Mamakamachiy Rikukwasi arinishpa kachashkawan kullki utka churashka kamachiy nishkata kachanka, kaytami kamachiy killkakkuna arininka, mana shina kashpaka mananinkapashmi.
149 niki.- Mayhan Kipapushak wasita minkarikka, imashinami Kipapushakpak mañashka kaktatami paktachinka, kariwarmi Mamallaktata Pushak imatalla ruranata, mana ruranata katinka, mashna mita kakpipash, chay awllitallami paktachinka.
Kariwarmi Mamallakta Kipapushakka, kariwarmi Mamallakta Pushakpak mana ranti kashpaka, Mamallakta Pushak nishka awllitami paktachinka.
Payka Mamallakta Pushak churashkami kanka. Kariwarmi Mamallakta Pushak shukkutin anchurishpa tiyarinata chushakllata sakikpika, mayhan Kipa Mamallakta wasipi kakmi Pushak tukunka, payka Mamallakta Pushakpak ñawpaman sirik mitatami paktachinka.
Mayhan Kipa Mamallaktapak Wasita sakisha anchurishkapash, imashinami Mamallakta Wasita shitashka anchurishkamanta shinallatak katinka.
Kariwarmi Kipa Mamallaktata Pushak mana tikramunkapa anchurikpika, Mamallakta Tantanauymi tukuy tantarishkamanta achka apuchiwan, Mamallaktapak Wasi kimsa runata rikuchishpa mañashkamanta akllashpa shuk minkashkata churanka.
Akllashka Kamachikka Mamallakta Kipapushak awllina sirik mitatami paktachinka.
Mamallakta Tantanakuy willashka kipa kimsachunka punchapi mana arinikpika, kimsa runamantami shuk Katipushak akllashka tiyarishka hamutarinka.
151 niki.- Mamallaktapak kariwarmi kamaywasiyukkuna kishpiy shutichishka, llankaymanta kuyuchinalla, kariwarmi Mamallaktata Pushak churashka kanka. Minkashka kamakwasika kikin shutipi rikurinka.
Paypak awlli ukupi llaktay ruray, runapak kamachiy hawa, pantarishkamanta wanachishka; awlli ukupi llankay yuyarita rurashkamanta, Mamallakta kullkita runakunaman karanamanta kishpiyrishka kanka.
Mamallaktapak shutirishka Kamaywasiyuk kankapaka Ecuador llaktamanta kana mutsurinka, llaktay hayñimanta kushimi kana, Mamakamachiypi rikushka shina mana ushak, mana chimpapurana kanachu.
Mashna Mamallaktapak kariwarmi shutichishka kana, ima awllita charina, Mamallaktapak Wasi kachashka kamaywasiyukka Mamallakata Pushak kamachiywan shutichishkami kanka.
152 niki.- Mamallaktapak kariwarmi Kamaywasiyuk kanata mana ushankakunachu: 1.
Mamallakta Wasita Pushak, Mamallakta Wasita Kipapushakkunapak chusku patakama yawar ayllu, ishkay patakama karu ayllu kakkunapash.
Shuklla runa, charik runa, pushakkunapi kak, shukpak shutipi, kamachiyrishka tantanakuypak minkashka kashpa, llankay tukuyllapak kachun Mamallaktawan arininakuyta charishpaka mana akllarinkachu. Tukuyllaman mitachita mañachishpa, tiyakkunata llukshichinkapa arininakuyta charishpapash mana akllarinkachu.
Ayñi Ushayman yaykurishka, kunan llankakuk Mamallaktapak Chapakkunapash mana akllarinkachu.
Paypak mitachi llankay tukurishkamanta ishkay watalla kakpipash pushak ukupi kanata, pushakta yanapanata, shuklla kamachishka tantanakuypak ranti kanatapash mana ushankachu. Shinallatak Mamallaktamanta runa, istaruna Mamallaktawan llankay yuyarita charikpash, llankay tukuyllapak kachun Mamallaktawan arininakuyta charishpa mana ushankachu; ukullaman mitachita mañachishpa, tiyakkunata llukshichinkapa arininakuyta charishpapash mana akllarinkachu; minkashka kashpa, tantarishka kashpa, shuktaklaya yuyariwan llukshichikushpa, ista kullkiwan Mamallaktapi llankakukpak kariwarmi mitachi kashpa tukunatapash mana ushankachu.
154 niki.- Kamachiypi churashka hawa, Mamallaktapak kariwarmi Kamaywasiyukpak apuykuna, ruraykunaka kaykunami kan: 1.
Paypak llankakushka kuskapi tukuylla llaktayta pushana, shinallatak pay llankaypi mutsurik yuyarikunata, kamaypak sinchi yuyarikunata kachana.
Mamallakta Tantanakuy mañashka, pay llankashpa paktachina ukupi kimirishka mutsurik willaykunata rikuchina, maypi kayashka kashpa, llaktay wanachiman yaykuchishka kashpa rikurina.
155 niki.- Kariwarmi Mamallaktata Pushakka, sapan saywashka allpapi pushakkunapak llaktayta utkachishpa paktachichun paypak ranti shuk runata charinka, saywashka allpapi churashka runaka kariwarmi mitachi llankayta allita rikunka, pushankapash.
ISHKAYNIKI PAKMA Paktapaktapak Mamallakta kunakkuna
156 niki.- Mamallaktapi paktapakta kachun kunakkunaka Mamakamachiypi tiyak iñishka hayñikunata, istallaktawan yuyarishka runahayñikuna pakta rurarichun, alli katichun rikushpa paktachikkunami kan.
Kawsay katinata tukuypak kachun, taripanata pushanka. Shinallatak tisiku runawan, runakuna kuyuriwan kimirik yachayta kamachiywan katinka.
Paykunapak yuyayta paktachinkapaka kayta pushakkunawan, paktachikkunawan, hayñikunata ukllanata yachakkunawan tukuy pata kamachikkunawanmi rimanakuyta charinka.
157 niki.- Mamallaktapi paktapakta kachun kunakkunaka kariwarmi paktapakta llakta runakunapak, Mamallaktapak shutipi tiyarinka; mayhan awlli kamachikkuna pushashka kanka.
Mashna, awllirik, yaykurik wallpapash shuktak tiksiwan, tukuykuna chaypi kashpa, yaykurishpa tukuykunapak kachunmi pushanka.
KIMSANIKI PAKMA Ayñi Ushak, Mamallakta Chapakpash
158 niki.- Ayñi Ushak, Mamallakta Chapak kamachikkunapash llaktayukkunapak hayñikunata, kishpiykunata kamashpa ukllakkunami kan.
Ayñi Ushak katina tiksi yuyayka llakta awkikayta, tukuy saywashka allpata ukllashpa llakita harkanami kan.
Llakta ukuta ukllana, tukuyllata nikishpa charirayanaka Mamallaktapak kallari awllimi kan, Mamallakta Chapakka pay arinishkatami paktachina kan.
Ayñi Ushakpak, Mamallakta Chapakpak kariwarmi mitachikunaka tukuykuna kana yuyay ukupi, runakunapak ayni ukupi yachanka; shinallatak sumakkayta runakunapak hayñita, mayhantapash mana ima chikanyachishpalla sumakchanka, kamachiy nikiman ancha kimirishpami sumaychanka.
159 niki.- Ayñi Ushak, Mamallakta Chapakpash nishkata katikmi kan, shinallaktak nishkata uyakmi kanka; runakunapak ushayta, Mamakamachiypak ushayta, yuyayta mana harkarishpa paktachinka.
Ayñi Ushakpak, Mamallakta Chapak kamachikkunaka hatun kamachikkuna kachashkata arinishkata paktachinami kanka.
Hatunkamachikkuna kachashkata uyankami, mayhan huchayukta paykunallatak wanachina arinishkata paktachinka mana harkankachu.
160 niki.- Awka tukunata, chapak tukunata munak pakta runakunaka paykuna yaykunkapa mana chikanyachishka kankachu.
Kamachiymi yaykuna mutsuykunata churanka, yachaymunayta, riksina munayta, riksirayay ushaykunata charikta rikunkapami mutsuyta churanka.
Ayñi Ushakpi, Mamallakta Chapakman tantanakushka runakunaka, paykunapak hayñikunata, mañakuykunata nikichun chaypak churashka kamachiypi watarishkami kanka. Paypak sikana, yachayta tukuchina llikaka, chaskinapi kariwarmi pakta kachun kamachinka.
Watanta katichun, sumakta yachachun kamanka.
Ayñi Ushakpi, Mamallakta Chapakpi tantanakushka runakunaka paykunapak yachay patamanta, kamarishka kullkimanta, riksishka kashkamanta kamachiypi churashkamantallami kichushka kanka. Runapak hayñita charishka hawaka, paypak yachaypatata charishkamanta shuktak yapa hayñitaka mana chaskinkachu.
Ayñi Ushakpi, Mamallakta Chapakpi tantarishka runakunaka Kamachiy Awllimanta kamachikkuna wanachishkami kanka, paypak kachashka ukupi ancha huchata charishkamantaka awkayta yachak ukumanta awka kishpichik, chapak kishpiychik wanachishkami kanka. Chay kishpiychikkunaka Kamachiy Awlli kamachikmantami kanka.
Allichina llakikunaka kamachiypi churashka kamachikkuna wanachishka kanka.
161 niki.- Awka mitachi llaktakuyayka pay munaymi kan.
Kay mitachika tawkasami kawsayta, hayñikunata sumaychay milka ukupimi rurarinka, tawkasami mushuk ruraykuna yanapashkami kanka, kayka kikinlla, llaktakuna wiñariyta yanapakmi kanka.
Kay mitachipi yachak awkakunaka hawa manchanayay awka llankayman mana kachashka kankachu.
Tukuysami sinchi aysaykunata mana usharinchu.
162 niki.- Ayñi Ushakka Mamallakta ama llakita charichun harkay llankaykunawan kimirik kullkitallami hapinka, ushashpaka Mamallaktapak llankaykuna wiñariychun yanapankapashmi, kamachiywan yuyarishkami kanka.
Ayñi Ushakka, wakaychishka ushayta tantachinka, paypak mitachikunata paktachina mutsuyta rikushpa tantachinata ushanka.
Mamallaktami mutsurishka kipikunata rantichun, rurachichun, yachachun, awkayarichun kullkita kunka.
163 niki.- Mamallakta Chapakka Mamallaktapak, kipipi llankak, ayñikunayuk, alliyachak, awkishka, kachashka, yachayniyuk yanapak tantanakuymi kan; kamankapa may allita yachak, runakunata kamashpa, tukuyllata nikishpa llankana yuyaytami charinka. Hayñi kishpiyrishka rurarichun kamanka, Mamallaktapak allpapi kawsak runakunata kawsaykamanata charin.
Mamallakta Chapakpi tantarishka awkakunaka runapak hayñipi tiksirishka yachaytami yachanka; shinallatak may alli taripayta, llakita chapanata, llakita harkanata yachanka; ashtawankarin ama ancha llakikuna rikurichun yachanka, atinakushpa yachanka; shina huchayukta ama ñapash wanachinachu.
Mamallakta Chapakka paypak llankaykunawan katinkapa llaktakunapi kak tawkasami kikinllatak pushak kamachiykunawan kimirinka.
CHUSKUNIKI PAKMA Mamallakta shayari pacha
164 niki.- Kariwarmi Mamallakta Pushakka, waktay tiyakpi, istallakta ayñillaki tiyakpi, Mamallakta ukupi ayñillaki tiyakpi Mamallaktata shayachinata ushanka; llaktakuna tampulkirikpi, tukuyllapak hatunllaki tiyakpi, pachamama tuñirikpi imashinapash rikunka; tukuy Mamallaktapi, shuk suyupi ashallata runakuna shayarichun willakkamachiyta churanka.
Ashalla pachapak willak kamachiyka Mamallaktapak awllikunata mana shayachinkachu.
Ashalla pachapak willak kamachiyka mutsuyta, mashnaman pakta kamachiywan, ashalla kachun, kawsaylla tiksita rikunka, kawanka; alli yuyaywan kawanka.
Ashalla pachapak willak kamachiyta churakta imapak kakta allita rikunka, tukuy Mamallaktapi, mashna punchapa, paktachina tupukunata, ima hayñikunata saywana, anchuchinata usharin. Mamakamachiywan willana, istallaktakunawan yuyarishkata, tukuytami rikunka. Shinami ashtawan ancha llakiman mana yaykurina.
165 niki.- Kariwarmi Mamallaktata Pushakka ashalla pachapak shayari punchakunaka, mana pipash yanka wasiman yaykuna, killkashpa willana, kishpiyrishka purina, kishpiyrishka tantanakuna, tantarinatapash karkanka, kishpiyrishka hayñitallami Mamakamachiypi nishkata paktarishpa mana kichunka, mana saywanka.
Kariwarmi Mamallaktata Pushak, Mamallakta ashatalla shayarikta hatun willashka kipa kaykunamanta nishpa willanata unshanka: 1.
Ñawparayashpa manukullkita tantachinkapa churay kamachiyta churana.
Shuktak llankaypak nishka, tukuyllapak kullkita mutsunka, allikawsaypak kullkita, yachaypak kullkitaka mana hapinachu.
Mamallakta Pushakpak kuskata shuktak Mamallakta kuskaman chaynakchina.
Ashalla pachapak shayari tiyanata manarak tukuy llaktaman willashpa, imamanta kashkata, Mamallaktapak kawsaykayta willak ankikunawan, karurikuchikwan allinta atinakuyta charina.
Tukuy Mamallaktapi kashpa, shuk saywashka suyupi kashpapash kawsaykamayta churana.
Ayñi Ushakpak, Mamallakta Chapakpak yanapachun kachana, wakaychishka tukuy awkakunata, chawpi mitachikkunata kayana, shuktak kamaywasitapash kayana.
Mamakucha punkukuna, antanka shayarinakuna, istañankuna wichkarichun, paskarichunpash willayta kachana.
Mutsurik kuyurikta, mashkayta churana, tukuy llaktakuna kutintak kasikman tikrakpi awkakuna Mamallaktapi ama kuyurichun willay kamachiyta churana.
166 niki.- Kariwarmi Mamallaktata Pushakka Mamallakta Tantanakuyman, Mamakamachiy Rikukwasiman, istallakta hatun tantanakuykunaman, katik chuskuchunka pusak saylla ukupi manarak willay kamachiyta churashpa Mamallakta ashatalla shayarita hatun willayta chayachinka.
Mana alli kakpika Mamallakta Tantanakuyka imapachapipash willak kamachikta anchuchinka, Mamakamachiy Rikukwasipash llakta shayarinaka Mamakamachiy ukupimi karka nichunpash mana shuyanachu.
Llakikuna sinchiyashpa katikpika kimsachunka yapami katinka.
Chaytapash mayhankunaman willashka kashpapash kutintak willayta chayachinami.
Mamallakta Pushak kachay kamachiyta mana anchuchikpika, mana utkata willakpipash, kayka payayashkami hamutarinka.
Imamanta llaktakuna ashalla pachata shayarina chinkarishkamanta, kariwarmi Mamallaktata Pushakka kachay kamachiy tukurina willayta churanka, chay ñan utkashpa imashina llakta shayarik kasilla tukushkatami willanka.
Llaktakuna ashatalla shayari katikuy punchakuna mayhan tukuylla mitachikuna, paykunapa llankana ukupi ima llakita rurashka kashpaka, paykunami chay huchataka aparinka.
CHUSKUNIKI WANKURIY Kishpiychi Awlli, Runa Paktakaypash SHUKNIKI PAKMA Paktakay kamaypak tiksiyuyaykuna
167 niki.- Paktakayta kamana ushayka llaktamantami shamun, Paktakayka Awllikmi pushan, shuktak kamachikkunapash pushanmi, Mamakamachiypi killkashka awllikunatapash pushanmi.
168 niki.- Paktakayta kamanata, paypak nishka rurayta, apuykunata paktachinkapaka kati tiksikunatami churanka: 1....Awlli kamachik tantanakuyka kanchamanta, llakta ukumanta kishpiyrishka kaymanta kushiyarinka.
Kay tiksita pakishkamantaka llankaymanta llukshichina, ancha wanachitapash kamachiywan pushankakuna.
La Función Judicial gozará de autonomía administrativa, económica y financiera.
En virtud de la unidad jurisdiccional, ninguna autoridad de las demás funciones del Estado podrá desempeñar funciones de administración de justicia ordinaria, sin perjuicio de las potestades jurisdiccionales reconocidas por la Constitución.
Wanachita kamachiychishkata katina chanikunataka kamachiypi churanka.
En todas sus etapas, los juicios y sus decisiones serán públicos, salvo los casos expresamente señalados en la ley.
Tukuy patakunapi, wanay katikuna, arinishkakunapash tukuylla riksishka kankakuna, kamachiy nishkapi tiyakkunallami mana riksishka kanka.
169 niki.- Katikuy llikami paktakayta rurankapa chawpik kan.
Uchilla kamachiykunaka uchillarishpa, paktapakta, may alli, chaylla, utkashpa, pitirishpa kallari katikuyta iñichiynka; imashina paktana kakta rurakushka tukunka.
Tsiklla kakta 0kunkarishpa paktakayta mana llakichinkachu.
170 niki.- Paktakay Awlliman yaykuchunka paktapakta, paktalla(paktaraki), tsiklla, takarik, chanichik, willaykachay, manani, runakuna chaypi kana yuyayta chariktami kawanka.
Paktakay llankaytaka nikik kamachiypimi riksirin, paktachirinpash.
Yachayyuk tukuchunka punchanta yachaywan, kariwarmi paktakay mitachikunataka mitapi taripaykunawan paktachinka. Kayka paypak paktakay llankaypi katichun, yachaypi ñawpakukta rikuchik chawpik shina kachunmi mutsurinka.
ISHKAYNIKI PAKMA Runapak paktakay
171 niki.- Ayllullakta kamachikkuna, tukuyllakuna, runa llaktayaykuna, kawsayllakta awllikunata pushanka, ñawpa pachamanta yachaywan, paypak hayñipi tiksirishpa, paypak allpa kuskakunapi warmikuna chaypi kashpa, arinishkawanmi pushanka.
Paykunapak llakta ukupi llakikunata kishpiychinkapa kamachikkunaka uchilla kamachiykunawan, kikinpak ñawpachimuywan allichinka. Kaykunaka Mamakamachiywan, istallakta hillaykunapi riksishka runapak hayñikunawan mana takarikmi kanka.
Mamallaktaka runa llaktayaykuna arinishka llankayta yanapakkuna, tukuylla kamachikkuna sumakchashka kachun kamanka.
Kay arinishkakunaka Mamakamachiy rikunaman watashka kanka.
Kamachiyka yuyarina ñankunata, runa paktakay kamachikwan, nikik kamachikwan yanapaypurana ñankunata churanka.
KIMSANIKI PAKMA Paktakay Awllipak Tiksiyuyaykuna
172 niki.- Kariwarmi kishpiychikkunaka paktakaytaka Mamakamachiywan, istallakta runakunapak hayñi hillaykunawan, kamachiykunawan kimirishpami paktachinka.
Paktakay kariwarmi mitachikuna, kariwarmi kishpiychikkunaman yaykurikka, shuktak paktakaypi llankakkunapash paktakay kamay katikuytaka utkashpa mañashka tiksitami paktachinka.
Kariwarmi kishpiychikkunaka wanachinata katikkunata kipayachishpa llakichishkamanta, mana utkashkamanta, paktakayta mananishkamanta, kamachiyta pakichishkamanta wanachishkakunami kanka.
173 niki.- Mamallaktamanta mayhan kamachikkunapak kamachiy kachaytaka kamay ñanpipash, chayta rikuk Paktakay Awlli tantanakuypak ñawpakpipash mana ninata ushankami.
174 niki.- Paktakay kariwarmi mitachikunaka shukta tukuylla awllita, shukpaklla awllipi llankanata, mana paktarishpakarin pay yachashkapi llankanata mana ushankachu; sayllay kanchaman sumakyachana wasipimi yachachinka.
Millay shunkuwan katikuyta, yallimunay atinakuyta, manchanayayta, harkata mirachik, wanay katikuyta shaykuchikpash kamachiywan yuyarishpa wanachinka.
Kariwarmi kishpiychikkuna llaktay tantanakuypi, llaktay kuyuripi pushak kanata mana ushankachu, tukuykuna akllarinkapa tiyarinata mana ushankachu, llaktaykachashpa atinakunata, iñikachanatapash mana ushanchu.
175 niki.- Kariwarmi wawakuna, malta runakunapash kamachiyman, kamachiyta kamayta sumakyachakman kimirishka kanka; paktakay rurayta allinta yachachiyman kimirishka kanka, paykunaka tukuyta ukllana tiksi yuyaykamayta paktachinka.
May alli paktakayta kamayka hayñita ukllay rikuypimi kanka, llakirishka wamrakunata rikuna yanapanapi rakirinka.
176 niki.- Kariwarmi mitachikuna paktakaypi llankankapaka Mutsurikuna, ñawpachimuyka kaykunami kanka: harkarinata, chanichinata mishanakuna kanka; mana ninapash, runakuna paykunapak yuyaywan rikurayaypash tiyanka; mishanakuyka kariwarmi pakta yaykuchun yuyaymanmi kimirinka.
Paktakaywasipak kariwarmi kishpiychikkunata washaman sakishpa, kariwarmi mitachikuna paktakaypi llankankapaka tukuy yachayta, llankay yachayta rikuchina. Yuyaypi, ruraypi yachayta rikuchita yallina, paktakay mitachi kankapaka munay yachaytapash rikuchina.
CHUSKUNIKI PAKMA Tantanakuy, awllikuypash
177 niki.- Paktakay Awlliman kimirishka kamay tantanakuy, yanapak tantanakuy, kikinlla tantanakuy allichirishkami tukun.
Kamachiymi paypak wallpata, awllikunata, pushayta, ushayta, tukuy paktakayta allita kamankapa mutsurikta churanka.
178 niki.- Paktakay tantarikunaka, shuktak sapan paktakay tantanakuykunata mana llakichishpalla Mamakamachiy riksishka pakta ushakuytami charin, paykunami katipi tiyak paktakayta kamachun minkashka kan, shina: 1.
Mamallaktapak Paktakaywasi.
Markakunapak Paktakaywasikuna.
Kamachik Tantari, kamachiy churashka kishpiychikkuna.
Kasiyachik kishpiychikkuna.
Kamachik Tantanakuyka Mamallakta kamachikpak tantarimi kan, Paktakay Awllipak kamak, rikurayak, astipashmi kan.
Paktakay Awllika killkakamaykuna, paktakay yuyarishkata takakkuna, paktakay charishkakuna, shuktak kamachiy churashka mitachikuna yanapaykunatami charinka.
Tukuylla Killpak, Llaktayuk Rikurayak Wasikunaka Paktakay Awllipak kikinllatak pushak tantarikunami tukun.
Kamachiyka tantanakuyta, ushay karmata, kamachiy tantarikunapak awllikunata churanka, paktakayta alli kamankapa tukuy mutsuykunata churankapash.
Mamallakta Paktakaywasi, mayhanta kachashkapash, paymi chaypika pushak tukunka.
<p>
Ñaka killkamilkapi willashka kachashkakunaka, Llaktayuk Chaypikachun Rikurayak Tantanakuy akllashkami kanka, tukuylla shutiyupay katikuyta rurashpa, tukuylla rikushka, llaki tiyakpika llaktayukkuna mananishkapashmi akllarinkakuna.
Kamachik Tantanakuypi kakkuna, shutichishkakuna, kipakatikkunapash sukta watatami paykunapak awllipi pushanka.
Kamachik Tantanakuyka sapan watami llankashkamanta, Mamallakta Tantanakuypak ñawpakpi runakunaman willanka, shinallatak payman kimirishkakunata rikurayana, wanachinatapash ushanka.
179 nikita rantinchishpa arinishka, kaypi rikurishkakunata 13 puncha, sitwakilla, 2011 watapi, 490 yupaywan Kamachiy Kipukpi killkashka.
5 Kanchis puncha, aymuray killa, 2011 watapi, Llaktakuna Hatun Tapuypi, 5 tapuywan
180 nikipi kak, tukurik milkakillkata anchuchishpa arinishka, kaypi rikurishkakunata 13 puncha, sitwakilla, 2011 watapi, 490 yupaywan Kamachiy Kipukpi killkashka.
Mamallaktapi kamachiwan riksishka Hayñipi Yachay illuta kimsa patapi kachun charina, Kamachik Tantanakuy awlliman kimirik, amawta yac hay illuta charina, kayka kamachiy arinishka kanka.
Paypak yachayta kikin munaywan yachashka rikurishka kachun, sumak yachanawasipi hayñimanta allita yachachishka rikurichun.
Yachaykuna Kamachik Tantanakuy awlliman kimirik kachun, chunka watata yachashka rikurichun. 6
181 niki.- Kamachiy churashka hawa, Kamachik Tantanakuypak awillikunaka kaykunami kanka: 1.
Paktakay llika allichirichun, mushukyachun shuk samilla llaktayta churana, pushaytapash utkachina.
Paktakay Awllipak kullki millkata riksina, mallinapash; kikinllatak pushak tantanakuypak kullkitaka mana rikunkachu.
Tukuylla katikuykunami runakuna riksishka, arinikunapash yuyachishka kanka.
Paktakay Awlli achiklla kachun rikuna, sumak kachunpash rikuna.
Administrar la carrera y la profesionalización judicial, y organizar y gestionar escuelas de formación y capacitación judicial.
Kamachik Tantanakuy arinichunka, tukuykuna tantarishpallami arininka.
Las decisiones del Consejo de la Judicatura se tomarán con el voto conforme de cinco de sus vocales, salvo las suspensiones y destituciones que requerirán el voto favorable de siete de sus integrantes.
SUKTANIKI PAKMA Tukuypak paktakay
182 niki.- Mamallakta Paktaywasika kariwarmipash ishkaychunka shuk kishpiychikkuna tantarishkami kanka, paykunaka akllashka ukukunapimi tantarinka, iskun mita watakunapak churashka kanka, mana kutintak akllashka kankachu, sapan kimsa niki watapimi mushukyachinka.
Kamachiypi nishka shinami paypak llankaytaka sakinka.
Mamallakta Paktakaywasipak kariwarmi kishpiychikkuna paypuramanta kariwarmi Pushakkunata akllanka, paykunaka Mamallakta Paktakay Awllipak shutipimi rikurinka, kimsa watata paypak awllipi kanka.
Sapan ukupak shuk wata mitakama shuk pushakta akllanka.
Paktakay Awlli wallparik kariwarmi kishpiychikta yanapak tiyanka; paykunapash imashinami kishpichikkuna shinallatakmi akllarinka. Kishpichikkuna shinallatak kamachiynata charin, kamachiy harkashkatapash charinkami.
Mamallakta Paktakaywasika tukuy llakta kuskakunapi paypak wasita charinka, paypak yataka Quito kitipimi kanka.
183 niki.- Mamallakta Paktakaywasipak karipash warmipash kishpiychik kankapa, kamachiy mañashkakunata churashka hawa, kaykunami mutsurin: 1.
Karipash warmipash Ecuador llaktamanta kana, llaktay hayñiwan kushilla kana.
Mamallaktapi kamachiywan riksishka Hayñipi Yachay Illuta kimsa patapi charina.
Haber ejercido con probidad notoria la profesión de abogada o abogado, la judicatura o la docencia universitaria en ciencias jurídicas, por un lapso mínimo de diez años.
Mamallakta Paktakaywasipi llankachun kariwarmi kishpiychikkunaka, Kamachik Tantanakuy akllashka kanka, chimpapurachishka, runakuna rikurayashka, chanishka, mananishkapash akllarinka, mishakkunaka mashna kari, mashna warmi paktapaktami yaykunka.
184 niki.- Kamachiy churashka hawa, Mamallakta Paktakaywasipak awllikunaka kaykunami kanka: 1.
Nipakunata, wanay churayta sakina, katinapash, kutin rikunata, kamachiy churashka shuktakkunata riksina.
Kamachishka kimsakutin chayllatak hucha katikuypi tiksishpa kallaripi rikuna, kallarik kamachiy yachay katina llikata wiñachina.
Kariwarmi wanachishka mitachikuna kishpiyrishka kushilla kakkunapak, kutintak llaki kallarikukta riksina.
Paktakayta kamana llikawan kimirik mushuk kamachiykuna tiyarichun rikuchina.
185 niki.- Mamallakta Paktakaywasipak chay kamachiyta yachak uku kachashka wanaychurayta, shuk iñumantallatak, chay yuyaytallatak kimsakutin nichun, chayka wanayta Mamallakta Paktakaywasi tantanakuyman kachachun mañanka; suktachunka punchakama imashina kashkatapash allinta rikushpa willachun mañanka.
Kayta nishka mitapi mana imatapash nikpi, allimi kan nikpipash, paktachinatak mañashka kamachiymi tukunka.
Wanay katikukta charik, kariwarmi kishpiychikkunaka, sapan wanaychuraypak kushichishka chawpimi churashka kanka, kallarichik kamachiykunawan paktachinkapak imashina churashkatami rikunka.
Kamachiy yuyayta shuktakyachinkapaka, wanayta charik kariwarmi kishpiychikkunami kamachiy yuyayta tiksishpa, imamanta yuyayta shuktakyachina kakta charirayanka. Shinami wanayka tukuy kishpichikkuna tantarishka ukumanta mallishka kanka.
186 niki.- Sapan markakunapi, markapak Mamallakta Paktakaywasimi awllinka, kay wasika wanay katikukpi rikunkapa mutsurik kariwarmi kishpiychikkuna tantarishka kanka, paykunaka kamachiymanta yachak, kishpiyrishka yachaymanta, sumak yachanawasipi yachachik kashkamantami shamunka.
Kariwarmi kishpiychikkuna chaymanta yachak ukukunapi, chay tantanakuykuna Mamallakta Paktakaywasiman kimirik kachunmi tantarinkakuna.
Kamachik Tantanakuy mashna runakuna kawsakta rikushpa mashna kimsakamachik, mashna kishpiychik kushkakuna mutsurikta churanka.
Sapan kitikunapimi kariwarmi shuk kishpiychikllapash tiyanka, paykunaka ayllumanta, wawakunamanta, wamrakunamanta yachakmi kanka.
Mashna runakuna kitipi kawsakta rikushpa shuk kariwarmi kishpiychikka llakirishka wamramanta yachanka.
187 niki.- Paktakaypak kariwarmi mitachikunaka llankaypi punchanta katina hayñitami charinkuna, llankaymanta llukshichinkapa kamachiywan mana llakita charishpaka chaypillatakmi katinka, sapan mitachika taripayman, ushakuk mitaman watashka kanka; Kamachik Tantanakuy churashka yachay tupuywan, runakuna chaypi kaywan rikunka.
Ashallatapash mana paktakkunaka llankaymanta kuyuchishkakuna kanka.
188 niki.- Saywa llakta ukupi tiksiyuyayta paktachiypika: Ayñi Ushaypi tantarishkakuna, Mamamallakta Chapakkunapash tukuypak kamachiywan wanachishkakunami kanka. Astiy ñawita charik huchata, kamay huchataka paykunapak kikin uchilla kamachiykunawan katishka kanka.
Ima patapi kakta, kamay arinishkata paktachitaka, kamachiymi imashina kamachiyta tantachinata nikinka.
KANCHISNIKI PAKMA Kasilla Kishpichikkuna
189 niki.- Kasilla kariwarmi kishpiychikkunaka paktallami allichinka, chaykunatalla rikunkapa kanka, shukpaklla, ayllullaktapak, ayllupurapak llakikunata riksichun mañashka kanka; paypak saywa ukupi watashka aynikunata kamachiywan riksichun mañashkakuna kachun.
Imamantapash kishpiytaka mana kichunkachu, runa paktakay hawa mana atikunkachu.
Kariwarmi kasilla kishpiychikkunaka manarak sinchiyuyarita churashpa allishunkuyay, rimanakuy, mashiyariy, ayllullakta yachashka shuktak alli ñankunatami hapinka; paykunaka Mamakamachiy rikshishka hayñikunata sumaychanka.
Shinaka kariwarmi kamachiy yachak yanapachun mana mutsunka.
Kariwarmi Kasilla kishpiychikkunaka maypi ushayta pushana kushkapimi kawsana wasita charina kan, ayllullaktapak sumaychayta, nanariyta, yanapaytami charina.
Paypak ayllullakta tawkakutin allinta rikushpa, allinta yuyarishpa akllashka kanka, Kamachiy Tantanakuymi kamaytaka rikunata charin, paypak ayllullakta kamachiywan shukta churankakamami llankashpa katinka.
Kariwarmi kasilla kishpiychik kankapaka hayñita yachayniyuk kana mana mutsurinchu.
PUSAKNIKI PAKMA Llakikunata allichinkapa shuktak ñankuna
190 niki.- Llakikunata allichinkapaka allichichik, chawpichichik, shuktak katinakunapash riksirin.
Kay katinakunataka kamachiypi kamarishpa paktachinami kan, kamachiywan rikuna llakikuna kakpimi riksinka.
Tukuylla llankay yuyaripika hayñi allichikmi katinka, chayrak Kamachiy Yanapak arinisha rimashkawan katinka, shina kamachiy churashkata paktachinka.
ISKUNNIKI PAKMA Tukuylla Ukllak
191 niki.- Tukuylla Ukllakka Paktakay Awllipak kikinllatak pushakka tantanakuymi kan, wakcha runakuna ama llakitukuchun harkayta rikuna. Shinallatak kullkimanta, kawsay tarpuymanta mana ushakkuna paktakayman yaykuchun rikunatami kaman. Shina hunta paktachikta charichun, paktapakta kachun kamanatami charin. Kay llakikunamanta kamachiy harkay hayñita charichunmi yanapanka.
Tukuyllata Ukllakka shuk kamachiy, may alli kachun, chay pachatak, allita, may allita llankashapa, mana kullkiwanpash mitachita mañachinka; runakunapak hayñi kamachiypi, tukuy tiksikunamanta, paktachina ñankunapi yanapanka.
Tukuyllata Ukllakka mana rakinachu kan; kamaypi, kullkipi, kullki mashkaypi kikinllatak karupi awllinka. Paypak shutipi kariwarmi Hatun Tukuyllata Ukllak rikurishka kanka. Runa nipakunawan, llankana nipakunata charinka, imashina llankanakunaka Mamallakta Hatun Rikurayakwan chimpapurami kanka.
192 niki.- Kariwarmi Tukuyllata Ukllak, HatunTukuylla Ukllakpash katikpi rikurik mutsuykunatami tantachinka: 1.
Karipash warmipash Ecuador llaktamanta kana, llaktay hayñiwan kushilla kana.
Mamallaktapi kamachiywan riksishka Hayñipi Yachay Illuta kimsa patapi charina, kamachiy kamay pushanamanta riksina.
Paypak kamachik yachay yachayta, paktakay yachayta kikin munaywan pushashka rikurichun, chunka watatallapash sumakyachana wasipi amawta kamachiy yachachishka hawa rikurichun.
Kariwarmi Tukuylla Ukllakka paypak awllita chunka watata pushanka, mana kutintak akllashka kankachu. Mamallakta Tantanakuyman sapa wata pay llankashkata rikuchinka.
193 niki.- Kamachiykunawan kuska, sumak yachanawasi Kamachiypak Hayñi, Amawta Kamachiy yachayta charinka, shinami harkay mitachita charirayanka, tantachinkapash; ashalla kullkita charik runakunata, kallarik mutsuyta charik runakunata kamachiywan yanapanka.
Shuktak tantanakuykuna mitachita yanapachunka kamachiymanta yachakmi nishka kana, Tukuylla Killpakkamanta taripashka kanka.
CHUNKANIKI PAKMA Mamallaktapak Llaktayukta Rikurayay
194 niki.- Mamallaktapak Llaktayukta Rikurayakka, Paktakay Awllipak kikinlla tantanakuymi kanka, shuklla mana rikuripak, kamaypi, kullkipi, kullki mashkaypi kikinllatakmi karupi awllinka.
Mamallaktapak kariwarmi Hatun Llaktayuk Rikurayakka may hatun kamachikmi kan, kamachiy shutipi rikurik kanka. Mamakamachiy tiksipi, hayñikunapi, chaypak churashka kamaypi kimirishpa ruranka.
195 niki.- Llaktayukta Rikurayakka payllatak mayhan mañashka katikuy taripayta pushanka; wanachina katikuyta pushanka. Katikuy pachaka asha kishpiyrishka, ashalla wanachi tiksiman kimirishpa tukuylla rurayta pushanka. Shinaka chaypak tukuylla munashka, llakirishkakunapak hayñiman yanapanka.
Mana llakita tarishpaka huchachikkunata chayta rikuk kishpiychikpak ñawpakpi huchachikpak hawapi wanayta churanka, huchata ancha wanayman charirayashpa tankanka.
Llaktayuk Rikurayakka awllikunata paktachinkapaka tukuysami taripay hamunchashka llikata pushanka, kaypika: hampikkamachik, kanchaman amawta, runakunata taripak, chapak taripakpash yaykunkakunami; llakirishka runakunata hampina, rikukkunata, ancha wanay katikukpi chaypi kak ukllak llitaka pushanka, imashina pushachun nishpa yapa kamachiy churashka apuykunata paktachinka.
196 niki.- Kariwarmi Mamallaktapak Llaktayukta Rikurayakka, katikpi rikurik mutsuykunatami tantachinka: 1.
Kariwarmi Ecuador llaktamanta kana, llaktay hayñiwan kushilla kana.
Mamallaktapi kamachiywan riksishka Hayñipi Yachay Illuta kimsa patapi charina, mashkaymanta kamayta pushanamanta riksina.
Kamachik yachayta, paktakay yachayta kikin munaywan pushashka rikurishka kachun, chunka watatallapash sumak yachanawasipi kamachiy amawtata yachachishka illuta charinka.
Kariwarmi Llaktayuk Rikurayak, paypak awllita chunka watata pushanka, mana kutintak akllashka kanka.
Mamallakta Tantanakuyman sapan wata pay llankashka willayta rikuchinka. Mamakakamachiypi, kamachiypi ñawpachimuyta churashka shinami, paykunaka tiyarinka.
197 niki.- Llaktayukta kamak llankayta riksirin, allinirin. Kaypak nikikunataka kamachiypi churanka.
Yachayyuk tukunkapa punchanta yachay tiksiwan katinka, kariwarmi paktakay mitachikunataka mitapi taripaykunawan paktachinka, kayka paypak yachay illuta charinkapa, llankaypi katinkapa mutsurikmi kanka.
CHUNKA SHUKNIKI PAKMA Llakirishkakunata, rikukkunatapash ukllakllika
198 niki.- Mamallakta Hatun Rikurayakka llakirishkakunata, rikukkunata, shuk ancha wanaypi kakkunata ukllak llikata Mamallaktapi pushanka; tukuylla tantanakuy chay llankayman kimirichun mañashpa rimanakunka; runakunapak munayman, llika yuyaywan llankanka, shinatukuysami runakuna chaypi kachun tinkuchinka.
Llikaka yaykuypaklla, ushaywan, paktachinakuywan, kushiyaywan, may alliwan, alliwanpash kallarishpami kamachiywan pushanka.
CHUNKA ISHKAYNIKI PAKMA Killkakamay mitachi
199 niki.- Killkakamay mitachikunaka tukuyllapakmi kan.
Sapan kitipi, hatun kitipi Kamachik Tantanakuy churashka kariwarmi killkakamakkuna tiyanka.
Kariwarmi killkakamakkuna, kay mitachita yanapakkuna, mitachita chaskikkunaman kullkita kunataka Kamachik Tantanakuy allita rikushka kanka.
Kay mitachimanta tantachishka chanishka kullkikunaka imashina kamachiypi nishkashina Mamallaktapak Hatun Kullkimanmi mashna kashpapash yaykunkakuna.
200 niki.- Kariwarmi killkakamakkunaka tukuyllapi iñita churakkunami kankuna; chimpapurachishka, runakuna rikurayashka, chanishka, mananishka, runakuna chapashkapash akllarinka.
Shinapash Kamachik Tantanakuy churashkami kanka. Kariwarmi killkakamak kankapaka Kamachiy yachayta kimsa patapi yachay pankatami charinka, kikin munaywan pushashka rikurishka kachun, kimsa watamanta mana urayman yachashkami rikurinka.
Kariwarmi killkakamakkunaka sukta watata paypak mitachipi kanka, shukkutinlla kutintak akllashka kanka.
Kamachiymi llankayta mirachishka rikunata, imamanta llukshichinatapash churanka.
CHUNKA KIMSANIKI PAKMA Runakunata kutin allichiy
201 niki.- Runakunata kutintak allichina llikaka, kamachiy churaywan ancha wanachishka runakunata tukuyta kutintak allichina yuyaytami charinka, paykunata kutintak alli kawsaypi shayachinka. Kishpiyta kichushka runakunata ukllanata charinka, paykunapak hayñitapash kamankami.
Kay runakunata kutinkak allichina llikaka, kamachiy churaywan ancha wanachishka runakunapak ushaykunata wiñachiyna kallaritami charinka, shinami paykunapak hayñita pushanka; ña kishpiyrishpaka paykunapak sumaklla kawsayta paktachinka.
202 niki.- Llikaka rurayyachak, may alli llaktayta taripachun minkashka tantanakuywan kamanka; kishpiykayta kichuk wasita kamanata yachakwan paktachinka, llikapak yuyaykunata paktachina yuyayta churanka.
Kishpiykayta kichuk wasika kikinllatak karupi llankay llaktakamayuk kamashka kamaykunata ushanka, kamachiywan yuyarishpa kamanata ushanka.
Runakunata kutintak allichik tantanakuypak pushakka Awllita Utkachik shutipi yuyarishka pushak kanka. Kamachiywan yuyarishpa yachayniyukmi kanka.
Kariwarmi Mamallakta Pushakmi kariwarmi Mamallaktapak llankakkamayukta churanka, paymi tantanakuytaka pushanka.
Kutin allichik llikaka kawsaykamak, sumakta yachak, kamak runapash runakunata kutintak allichik tantanakuypi shutichishkami kanka. Kaypakka alli mana allita rikushka, riksiniyuk, munaynikta rikushkarakmi kanka.
203 niki.- Llikami katik ñanchikkunata pushanka: 1.
Kachashka kamachiywan kishpiykayta kichushpa supaychayta churashpa wanachishka runakunallami, runakunata kutintak kawsaypak allichik ukukunapi punchanta, tutanta chaypi kanka.
Runakunata kutintak allichik wasikuna, ashatalla wichkana wasikunallami runakunata kutintak allichik llika wallparin, chay kuskakunami kishpiykayta kichushka runakuna charichun kamachishka kankakuna.
Awkapak wasikuna, chapapak wasikuna, shuktak wasikunapash llakta runapak kishpikayta kichuchun mana kamachishka kanchu, chay wasikunaka mana wichkana wasichu kan.
Runakunata kutintak allichik wasikuna, ashatalla wichkana kutintak allichik wasikunapika: paktana yachaykuna, llankana yachaykunata, tarpuy kapukkunata, makiruraykunata, kapuchikta, shukta ruraykunata yachachinka; yuyay hampirinata, kawsaytarpuy allichirinatapashmi ñawpachinka.
Wichkana wasita rikuk kariwarmi kishpiychikkunami wanachisha wichkashka runakunapak hayñitaka wanayta paktachishpa kamanka, mushukyachina hawa arininkapash.
Kishpiyta kichuk wasimi akllasha wichkashka manchanayay tantariypi kak runakunapak hayñita ukllankapa alli tupukunata hapinka.
Mamallaktami alli runakunawan kimirichun kuskakunata churanka, chay runakuna ña kishpiyrishka kipami aylluman yaykurishpa llankachun kullkiwan yanapanka.
PICHKANIKI WANKURIY Achikllay Awlli, Runakunata Rikurayaypash SHUKNIKI PAKMA Kashkakay, awllikunapash
204 niki.- Llaktami tukuylla ushakpak chaypi kana hayñiwanka kachak kan, Tukuylla Ushaypak kallari rikurayakpash kan.
Achikllay Rikurayak Awllipash, tukuylla kakkunata, tukuylla tantanakuykunata, kikin runakuna rikurayanata yuyachishpa mirachinka, harkanata tankanka. Shukpaklla kamachishka runa mitachita mañachik, llaktakuna munaywan ruraykuna wiñariychun yanapakta rikurayanka. Paktachinkapa kallarikta achikllayachishpa, tukuypak paktapakta rurachun tankanka; shina ama shuwachun harkanka, atinakunkapash.
Achikllay Rikurayak Awllipash, Llaktayuk Chaypikachun Rikurayak Tantanakuy, Tukuylla Ukllak, Mamallakta Llankayta Rikuk, Hatun Hamutachik tantanakuykunawanmi wallparishka kanka.
Kay tantanakuykunaka kamachishkami kanka, kikinllatak kamanata, kullkita, kullki milkata charinkakuna.
205 niki.- Achikllay Rikurayak Awlli wallparik tantanakuypak shutipi llankak runakunaka pichka mita watatami paypak awllitalla pushanka.
Mamallakta Paktakay kamachiy tantachita charinka, Mamallakta Tantanakuy llaktay wanachiman watashkakuna kanka.
Kamachiy Awllika nima pachapash llukshikpak ranti shuktak runata mana churankachu.
Hatun kamachikkunaka kariwarmi Ecuador llaktamantami kanka, paykunaka llaktay hayñiwan kushikuywanmi kanka. Shina kashpaka chimpapurashpa mishashpa, llaktayukkuna rikurayashka, mañashka, mananishkapashmi akllarinka.
206 niki.- Achikllay Awllik Rikurayak wallpa tantakuypi kak kamachikkunaka kimirinakuk kuskata wallpanka, paypuramanta sapan wata kariwarmi ashalla pachata Awllik Pushakta akllanka.
Payka kamachiypi churashka hawa kimirinakuypak ruraytami pushanata charin: 1.
Tukuylla llaktay achikllayta, harkayta wallpana; ñawinchita, llaktayukkuna chaypi kachun willana, shuwayta harkana, atina, tukuylla llaktayta wallpana.
Awlli tukuk tantakuykuna llankayñanta rimanakuchina, kikin llankayta mana llakichina.
Mamallaktapi shuwayta takashpa pichak llankana ñankunata tinkuna.
Mamallakta Tantanakuyman paykunallankakushkapa mushukyachina kamachiykunata rikuchina.
Informar anualmente a la Asamblea Nacional de las actividades relativas al cumplimiento de sus funciones, o cuando ésta lo requiera.
ISHKAYNIKI PAKMA Llaktayuk Chaypikachun Rikurayak Tantanakuy
207 niki.- Llaktayukkuna Chaypikachun Rikurayakpash Tantanakuy, llaktayukkuna chaypi kankapa yaykunaman kimirik ruraykunata kuyuchinka, yuyachinka; tukuyllaman alli kachun llankaypi ama shuway tiyachun harkata churanka, tankanka; Mamakamachiywan, kamachiywan yuyarishpa chay llankaypi mutsurik kamachikkunata churanka.
Tantanakuypak wallpaka karupi kanka, paypak awllikuna alli kachun tikrachinka.
Tantanakuyka kariwarmi kanchis kunakkuna, kanchis kipa kunakkunantin tiyarinka, tiksi tantarikkuna paypuramanta kariwarmi Pushakta akllasha tiyachinka; mayhan kamachiy rikurik kanka, pushak kanakata paypak shuk chawpi mitakamami chutarinka.
Kunakkunata akllayka, paypuramanta runa tantanakuykuna, llaktayukkuna mañashka akllarinka, akllay katinataka Mamallaktapak Akllakkamayuk tantachishka, pushashka kanka.
Shina kashpaka chaypak chimpapurashpa mishashka, llaktayukkuna rikurayashka, paykunapak hayñiwan mañashka, kamachiywan mananishkapash akllarinka.
208 niki.- Kamachiy churashka hawa, Llaktayukkuna Chaypikachun Rikurayak Tantanakuy, paktachina apuyka kaykunami kanka: 1.
Llaktayukkuna chaypikachun, tukuylla kishpiyrishka rimanakuchun purichina; llaktayukkuna wallparichun, chanikunata, achikllayta, shuwayta harkashpa atichun ñawpachina.
Llankayta yanapak wankurikuna, tukuylla tantanakuykuna ñawipurachun ñankunata churana; llaktayukkuna rikurayachun, harkachun imawanllapash yanapana.
Shuktak awllik tantanakuykuna, Llaktayukkuna Chaypikachun Rikurayak Tantanakuy rurashka washa tikrachichun mañana.
Llaktayukkuna chaypikachun wanaykunata, kunkarishka llakichikkuna hawa, shuwakuna mirarikta taripana.
Pakashka hucha tiyakta tukuchichun willaykunata churana, ama katichun mutsurik minkaykunata wallpana, chaypak ruraykunata kamachiywan tankana.
Paykuna taripakpi imamanta wanay tiyarikpika, taripaykuna katikukpi pay kimirishka kashka shina kana.
Wanachinata minkashka tantanakuy ukupi kishpiychik churashka, killkashka yankamanta tiyakkunata hapishkata rikuchikpika, shuwashkapak ranti huchayuk charishka nipakunata hapina.
Shuwanka kakta willak runakunata ukllashpa yanapana.
Runakunapash, Tantanakuykunapash, Llaktayukkuna Chaypikachun Rikurayak Tantanakuyta yanapanka, mana yanapasha nikkunataka kamachiywanmi wanachina.
Mamallaktapak kamachikkunata akllakuypi minkashka llaktayukkunata akllana rurayta pushaypi katikuyta tantachina, achikllay kachunpash rikurayana.
Kamachiy Yanapak kallari kamachikta shutichina, hatun hamutachikpak hatun kamachikta shutichina, paykunaka kariwarmi Mamallakta Pushak kimsa runata kachashpa, paykunamanta akllasha tiyachishka kanka.
Kipaka llaktayukkuna rikurayashka, mañashka, mana nishkapashmi shutirina kan.
Runapak Kamak kallari kamachikta, Tukuylla Ukllak kallari kamachikta, Llaktayuk Rikurayak kallari kamachikta, Mamallakta Llankayta Rikuk kallari kamachikta shutichina llankaytami charin.
Paykunata akllana tatkikunata tukuchishpami shutichina. Mamallakta Akllakkamayukpak kamachikunata, Kimsa Akllay Harkakpak kamachikkunata, Kamachik Tantanakuypak kamachikkunata shutichina.
209 niki.- Llaktayukkuna Chaypikachun Rikurayak Tantanakuy, paypak awllikunata paktachinkapa runakunata akllashpa llaktayuk minkashkakunata tantachinka. Paykunaka tukuylla ñawpakpi chimpapurashpa mishashpa, llaktayukkuna rikurayashka, chanishka, mañashka, mananishkapash tiyarinka; apuchikuna ishkantin manyaman paktapakta kakpi, pay shuk apuchita kushpa chay llakita tukuchinka.
Minkashka Llaktayuk akllakkunaka, sapan Mamallakta Awllikkunapak shutipi kariwarmi paktapakta yupay yaykurinkakuna, runakuna tantanakuypak shutipi, llaktayukpak shutipi shinallatakmi yaykurinka. Paykunamanta akllashpa Tantanakuy churashka, kamachik churashka mutsuykunata paktachik akllarinka.
Kariwarmi akllarinakunaka tukuyllapak ñawpakpimi yuparinka, llaktayukkuna mananishkapash kanka.
Minkashkakunaka llaktayukpak shutipi shuk pushashka kanka, payka ishaykutin apuchinka, tukuyllapak ñawpakpi tantachishka kanka.
210 niki.- Chimpapurashpa mishashpa, llaktayukkuna chanishka, mañashka, mana nishkapash akllari tiyakpika kanka. Llaktayukkuna Chaypikachun Rikurayak Tantanakuy, kamachikkunaka, mayhan mishanakuypi yalli iñuta chariktami akllanka, kipaka Mamallakta Tantanakuy shutichishpa tiyachichun willanka.
Mamallakta pushak llankayta yanapak tantanakuykuna akllari tiyakpika, Kunak Tantanakuyka hatun tantarishkakunatalla, washakatikkunantin churanka. Mayhan mishanakuypi kallaripi yalli iñuta charikta nikishpa shutichinka.
Washakatikkunaka hatun pushakkunapak rantimi llankanka, payta ima yuyaywan chanisha nikishpa shutichishkaman kimirishpami llankanka.
Mayhan paypak awllita pushakukkunaka, paypak ranti rikta akllankapa, tukuylla mishaypa, mananichunpash mana chaypi kankachu.
Pakta tiyachun, mashna kari, mashna warmi pakta yaykuchun, Ecuador llaktamanta istallaktapi kak kariwarmi runakunapakpash shinallatak alli kuska paktapakta tiyachun churanka.
KIMSANIKI PAKMA Mamallaktapak Llankayta Rikuk
211 niki.- Mamallaktapak Llankayta Rikuk, Mamallaktapak tiyakkunata mawkayachikta, Mamallaktapak tantanakuykuna imaykunata ushachikta rikurayachun minkashka tantanakuymi kan, kamachishka shukpaklla tantanakuyta, tukuyllapak nipakunata chariktapash rikurayankami.
212 niki.- Kamachiy churashka hawan, Mamallaktapak Llankayta Rikurayakpak awllikunaka kaykunami kanka: 1.
Kamayta rikurayana llikata pushana; tantanakuy ukupi kullkita yupana, kanchaman kullkita yupana, Mamallakta ukupi tukuylla tantanakuy llankachun pushana; shukpaklla tantanakuyta tukuyllapak nipakunata charikta rikurayana.
Huchachik runakamachiyta, llakikuna tiyakpi wanachinata kallarikukshina huchata churana, kamayta paktachichuntak rikurayanaman watarishka mashkayta ushachikta churana; shinapash kaykunaka Mamallaktata Hatun Rikurayakpak kikin awllina kaktaka mana llakichinachu.
Paykunapak awllita paktachichun uchilla kamachikunata kachana.
Mamallaktapak tantanakuykunata, tukuylla tantanakuykunata, paykuna mañakpi yanapana.
CHUSKUNIKI PAKMA Hatun Hamutachikkuna
213 niki.- Hatun Hamutachikkunaka sumak llankayta, kullki yupaypi yaykurikta, rikurayak tantanakuymi kankuna; kullkillankay, runapak llankaypi, pachamamawan llankaypipash rikurayankami; tukuylla tantarikuna, shukpaklla tantarikuna mitachita mañachikkunata rikurayanka. Kay llankaykuna, mitachikuna kamachiy nikiman watarishka kachun, tukuykunata yanapachun rikurayanka.
Hatun Hamutachikkunaka paykunapak mitachi kakpi, llaktayukkuna mutsurikpipash llankayta ruranka.
Hatun Hamutachikkunapak ukupi rurachun kushkataka, maypi harkanata, kullki yupanata, rikurayana kuskataka kamachiywan yuyarishpami churanka.
Hatun Hamutachik wasikunaka, kariwarmi hamutachikkuna pushashka, rikurishkakunami kanka.
Mayhan kay tantanakuyta pushanata munakkunaman kamachiymi ima mutsurikkuna paktachinata churanka.
Kariwarmi hatun hamutachikkunataka kariwarmi Mamallakta Pushak kimsa yachakta kachashkamanta hapishpa, Llaktayuk Chaypikachun Rikurayak Tantanakuyta shutichinkami. Paykunaka chayta yachakkuna kanka, tukuyllapak ñawpakpi yuparinka, llaktayukkuna paykunapak hayñiwan mananishkapash wallpashka kankami.
PICHKANIKI PAKMA Runapak Kamak
214 niki.- Runapak Kamakka Mamallaktapi tukuylla hayñi tantanakuymi kanka, kamachishka, kikinllatak kamak, kinkinllatak kullkita mashkakmi kanka.
Paypak wallpaka karupi llankana, sapan markapi, ista llaktakunapipash paypak ranti kachashkatami charinka.
215 niki.- Runapak Kamakka kay kikinllatak ukllana awllitami charinka, Ecuador llaktapi kawsak runakunapak hayñita kamachiy kamanata charinka. Ecuador llaktamanta ista llaktapi kawsak kariwarmi runakunapak hayñita ukllakmi kanka.
Kamachiypi churashka hawa, katipi killkashka tatkikunata ukllashpami apunkakuna: 1.
Paykunapak mitachi kakpi, llaktayukkuna mutsurikpi yanapanka; tukuyllapak willayta chaskinkapa, killkashka mashkayta, mana paktachishkata, Mamallaktata rikurayankapa rurayta, mana alli wanayta churashkata, mana tukuylla mitachikunata, shukpaklla mitachikunata rikushpami pushanka.
Mañashkata paktachichun tupukunata kachana, hayñikunata utkashpa ukllana tupukunata churana, kamachiywan llankaykunata mana paktachikpika ushak kamachikkunapak ñawpakpi huchachinata, wanachinata charin.
Kikinlla runakuna, kamachishka runakuna, tukuylla mitachita mañachik kakpi rikunata charin; ruraykuna, kunkarishkakuna paykuna apuna milka ukupi taripanata, allichinata charin.
Wanachiy alli katichun rikurayanata, yuyachinata, pushanata charin; millaykachayta, makayta, wiwayta, tukuysami urmachikta harkana, utkashpami sakichina.
216 niki.- Kariwarmi Runapak Kamakta shutichinkapaka kay mutsuykunatami paktachina kan. Mamallakta Paktakaywasipak kariwarmi kishpiychikkunapak akllana shinallatakmi kanka, runapak hayñita ama llakichichun hatun yachayta charimushkata rikuchina kan.
Kariwarmi Runapak Kamakmi, Mamallakta Wasipak kamachiy tantachinata charinka, kamachiy shina nishka kakpika llakikunamanta washaman sakishpa kushiyarinka.
SUKTANIKI WANKURIY Akllay Awlli
217 niki.- Akllak Awllika llaktakuna shutita kushpa apuchishkawan rikuchishkata llaktay hayñikuna pushayta kamanka, llaktayukkunapak imashina chikan llaktay tantanakuykunata kamanka.
Akllak Awllika: Mamallakta Akllak Kamayukwan, Akllak Kimsa Harkakwan wallparishka kanka.
Ishkantin tantanakuymi Quito kitipi yatata charinkakuna, tukuy Mamallaktapimi llankayta charinka. Kikinllatak kamanka; kullkita, tantanakuyta charinka, kamachiy riksishkata charinka.
Kikinlla kana, chikan kana, willaykachana, achikllayta, paktapakta, kawsaypuray, mashna kari, mashna warmi pakta kanata, kutsikuyta, tsiklla tiksitami katinka.
SHUKNIKI PAKMA Mamallakta Akllay Tantanakuy
218 niki.- Akllay Kamayukka kariwarmi pichka hatun kunakkunami yaykunka, paykunapak awllita kay sukta watata pushanka; chawpikunata sapan kimsa watapi mushukyachinka, kallaripika kimsata, ishkaynikipika kimsata mushukyachinka, shinami katinka.
Pichka katik kunakkuna tiyanka, paykunapash hatun kunakkuna shinallatakmi rantinchirinka.
Kariwarmi Pushakkunata, kariwarmi Kipapushakkunata paykunapak hatun kallarik tantarikmanta akllanka, paykunapak llankaypika kimsa watami kanka.
Pushakkunami Mamallakta Akllakkamayukpak awlli shutipi rikurinka.
Kamachiymi tantanakuyta, awllita, akllak tantanakuy llankana saywa ukuta churanka, karupi llankak kanka, ashalla pachapak kamak ñawita charinka.
Akllakkamayukman tantarishka kankapa Ecuador llaktayuk kanami mutsurin, llaktay hayñikunawan kushillapi kanata charin.
219 niki.- Mamallaktapak Akllakkamayukka, kamachiypi churashka awllikuna hawa, katikpi killkashka awllikunatami charinka: 1.
Akllankapa achiklla tatkikunata katichun tantachina, pushana, rikurayana; katipika akllayman kayana, akllashka apuchikunata nikichishpa pallana, mashna kakta Mamallaktaman willanata; mishakkunata paykunapak kuskapi tiyachina.
Karupi akllak tantanakuyman yaykurikkunata shutichina.
Llaktay kachayta, mashna kullkita tukuchikta rikurayana; llaktay tantanakuykuna, akllarikukkuna kullkita tukuchishka pankakunatapash rikuna, allichina.
Llaktay tantanakuy ukupi, kamachiypi willak shuktak tantanakuykunapash kamachiywan akllarikta achiklla kahun kamana.
Akllana Awllipak kikinmanta mutsurik mushuk akllana kamachiyta rikuchina, kaytaka akllak kamachiykuna allichishkawan paktachishpa rikuchina.
Llankankapa payman mutsurik uchilla kamachiykunata nikina.
Paypak wankuriyta churana, wallpana; paypak kullkita utkachinapash.
Llaktay tantanakuykunapak shutita kipushpa punchanata charina, pushakkunapak shutita charina; shutita killkachishkata rikuna.
Llaktay tantanakuykuna kamachiywan paktachun rikurayana, tantanakuypak kamachiyta uchilla kamachiytapash chapana.
Llaktaykachayman, llaktay tantanakuykunaman Mamallaktapak kullkimanta utkachina, kamana, rikurayana.
Karupi akllak tantanakuykuna, akllay katikuy punchakuna llukshichishkamanta hawa mana ninata, rikuna kamay atirikunata riksina, allichina; katipi llakikuna rikurikpika paykunaman mutsurik wanayta churana.
Mamallaktapi, istallaktapi akllana pankakunata tantachina, kipunka. Kaypakmi runapak shutita kipukwan rimanakunka.
Taripak, yachachik wasita awllichikta tantachina, akllay llaktayta awllita tantachinata charinka.
ISHKAYNIKI PAKMA Akllayta Allichik Kamachikkuna
220 niki.- Akllayta Allichik Kamachikkunaka pichka hatun tantarikkuna wallparinka, paypak awllitaka sukta watata pushanka, Akllayta Allichik Kamachikkunaka chawpita sapan kimsa watapi mushukyachinka, kallaripika ishkayta, ishkaynikipi kimsata mushukyachinka, shinami kayka katinka.
Pichka katik tantarikkuna tiyanka, paykunapash hatun tantarikkuna shinallatak rantinchirinka.
Kariwarmi Pushakkunata, kariwarmi katik pushakkunataka paykunapak hatun kallarik tantarikmanta akllankakuna, paykunapak llankaypika kimsa watata pushanka.
Akllakkamayukman tantarishka kankapaka Ecuador llaktayuk kanami mutsurin, llaktay hayñikunawan kushilla kana, Mamallaktapi riksishka kimsa patapi kamachiymanta yachashka illuta charinka; shinallatak kamachiywan llankashpa tsiklla rikurishka kanka, kamachiy amawtamanta sumak yachanawasipi chunka watallatapash yachayta pushak kashka kanka.
221 niki.- Akllayta Allichik Kamachikkunaka, kamachiypi churashka awllikuna hawa, katikpi killkashka awllikunata charinka: 1.
Mamallakta Akllaykamayukpak, karupi akllak tantanakuykunapak rurayta, akllay nipakunawan takarikta riksina, allichina; llaktay tantanakuykunapak llakitapash riksina, allichinapash.
Kullki hawa, llaktaykachay hawa, akllaypi kullkita mana alli tukuchishkamanta, tukuy chay punchakuna akllay kamachiykunata pakishkamanta wanachina.
Paypak tantanakuyta churana, wallpana, paykunaman kullkita utka churachinapash.
Paypak wanayta, allichinataka akllay kamachiy saywa ukupimi churarinka; chayka tukurimi kanka, utkashpa paktachinami kanka.
KIMSANIKI PAKMA Llaktayta, runakunata rikurayay, sapsi uchilla kamachiykuna
222 niki.- Mamallakta Akllaykamayukman, Akllayta Allichik Kamachikkuna paypak awllita, Mamakamachiy churashkata, kamachiyta mana paktachishkamanta llaktay wanachiman watashkakuna kanka.
Kamachiy Awllika llukshichisha kachashka runakunapak ranti shuktak kamachikunata mana churankachu.
223 niki.- AkllayTantanakuykunaka runakunata rikurayanaman watashkakuna kanka; llaktay tantanakuykuna, akllarikukkunapash rikunata charinmi; akllay tantanakuypak rikurayana llankaymi kanka.
Akllay tantanakuykunapak ruraykuna, tantanakuykunaka tukuylla rikushkami kanka.
224 niki.- Mamallakta Akllaykamayukman, Akllayta Allichik Kamachikkunaman tantarikkunataka, Llaktayuk Chaypikachun Rikurayak Tantanakuy churashkakunami kanka; paykunaka chimpapurachishka, runakuna rikurayashka, chanishka, mananishkapash akllarinka, mishakkuna mashna kari, mashana warmi pakta yaykuchunmi paktachinka.
KANCHISNIKI WANKURIY Tukuylla kamay SHUKNIKI PAKMA Tukuylla hatunkuska
225 niki.- Tukuylla Hatunkuska kaykunami kan: 1.
Utkachik awlliman, Kamachiy Killkak awlliman, Paktakaypak Awlliman, Akllaykamayukman, Achikllay Rikurayakman tantarikkuna, kaykunaman tumpirishkapash kan.
Los organismos y entidades creados por la Constitución o la ley para el ejercicio de la potestad estatal, para la prestación de servicios públicos o para desarrollar actividades económicas asumidas por el Estado.
Kikinllatak karupi kamachikmankamachiychishka kamaywasikunami yaykurin.
226 niki.- Mamakamachiypak llankak yanapak tantanakuykuna, paypak wankurikuna, kimirishkakuna, kariwarmi mitachikkunaka llaktakuna allichirichunmi pushankakuna; shinapash Mamakamachiy minkashka, kushka llankaykunatallami pushanka.
Paykunapak yuyashkata paktachinkapa shukkunawan kimirinka, kushiyaykuna rurarichun, Mamakamachiypi riksishka hayñikunata pushanka.
ISHKAYNIKI PAKMA Tukuylla kamay
227 niki.- Tukuylla kamay tukuy llaktakunaman mitachimi tukun, kayka: may alli, allikay, sumakkay, patachiy, chaynaknichiy, karuyachiy, kimirinakuy, chaypi kay tukun, llankana ñan, achikllay, allimana allita rikuy yuyaypi tiksishkami pusharinka.
228 niki.- Tukuylla kariwarmi mitachikunaka sikaytapash, kamay yachaypipash chanishka, chimpapurashpa mishashpa imashina kamachiy nishkami yaykunkakuna; akllashka, kamachik churashka, ima pachapipash llukshichina kariwarmi mitachikunallami mana kaytaka hapinka.
Kayta mana rikuk kamachikta llankaymanta llukshichinami tukunka.
KIMSANIKI PAKMA Tukuylla kariwarmi mitachikuna
229 niki.- Tukuylla kariwarmi mitachikunaka imashinapash, ima yachay illuwanpash llankakmi kanka, paykunaka awllita, sumakkayta tukuylla hatun kuska ukupi mitachita mañachinka, llankaytapash pushanka.
Kariwarmi tukuylla mitachikunapak llankayka mana kichuypakmi kan.
Kamachiymi runapak nipata pushak tantanakuyta churanka, mashna tukuylla hatun kuskapi llankakkunaman kullkita kuchun churanka. Shinallatak yaykurinata, sikanata, ñawpachinata, yuyachinata, kamachichishka astiyta, tiyarinata, kullki llikata nikinka; paypak llankaymanta llukshinata allichinka.
Tukuylla hatun kuskapak kariwarmi llankakkunaka Llankay Kamachiyman watarishkakunami kanka.
Tukuyllapak kariwarmi mitachikuna llankashka kullkika paypak awlliwan watashka, paktapaktapash kanka. Paykunapak amawta yachayta, llankaypi yachayta, alli arinishkata paktachita, kawsaypi yachaytapash chaninka.
230 niki.- Tukuylla mitachitaka, kamachiypi churashka mana nishka hawa, katikpi mana nishkakunata charin: 1.
Chaypillatak shuk yalli Tukuylla llankaytaka mana charina, sumak yachana wasipi yachachik kana, shinapash llankana sayllakuna mana takarinkachu.
Chay llankaypillatak, paypak ayllukuna mana yaykurina.
Mayhantapash mayhansami tsikninata mana rurana.
231 niki.- Tukuyllapi kariwarmi mitachikuna llankayta kallarinkapa, llankayta tukuchishpa paypak charishkakunata mana washayarishpa rikuchinka, ashtawanka imashinami kamachiy nikta kallarishpa rikuchinka. Chay willaypika charimushkakunata, mashna kullkita charishkata, mashna tukuchishkata, mutsukpika imapi tukuchishkata willanka, kullkita pakalla wakaychishkata hatarichinka; kayta mana rikuchikkunaka, llankaypi tiyarinata mana ushankachu.
Ayñi Ushaypi, Mamallakta Chapakpi, awkapi llankakkunaka sikankapa, anchurinkapa charimushkatarakmi willanka.
Mamallaktapak Llankayta Rikuk willashkakunata, shuwashpa shina charik tukushkata rikurikpika taripaywan allinta rikushpami chimpapuranka.
Llankayta tukuchishpa mana willashka rikurishpaka, mana allita willashka ukupi rikurishpaka shuwashpa kullkiyuk tukushkami rikurinka.
Pakalla shutita mañachishkamanta ancha llaki kakpika, Mamallaktapak Llankayta Rikukka: shuwa runa imashina willashkata yachakchayankapa, yallik watakunapi paywan llankak runakunata, Tukuylla awllikta willachun mañanata ushanmi.
232 niki.- Ña Mamallaktawan llankakkunaka, ayllukunapash; Mamallaktata rikurayakpak, nikikpak ukupi kariwarmi mitachi kanata, rikurayak tantanakuy ukupi pushak kanata mana ushankachu. Mayhan rikurayay llankayta pushak ukupi mitachi kanata, kimsa patapi kimirishka kak ukupi mitachi kanata mana ushankachu.
Kariwarmi mitachikunaka paypak munaykuna Mamallakta Pushakkunawan, maypi paykuna llankakushkawan llaki tiyakpika, manarak atinachu kan, ashata shuyanatami charin.
233 niki.- Mayhan kariwarmi mitachipash paypak awlli ukupi mana allita pushashka, kunkarishka huchakunamanta mana kishpiyrishkachu kanka. Tukuypak kullkita, charishkakunata, nipakunata mana alli makinchishka kakpika kamaypi, kamachiypi, ancha huchapi wanachishkami kanka.
Kariwarmi mitachikuna, Mamallakta Tantanakuykunapak shutipi kachashkakuna, rikurikkuna kullkita shuwashkamanta, tinkinakushpa shuwashkamanta, makanakuchishkamanta, kamachiyta pakishpa chariyuk tukushkamanta ancha wanachimanmi watashka kanka.
Kayta katikachankapa, imashinapash wanachinkapaka mana killkachipakchu kanka, shina kakpika huchayukta mana makipi charishpapash wanayta kallarichinalla, katinallami kan.
Mayhan kimirishkakuna tiyakpika mana kallaripi nishka shina kachunpash ancha wanachita churanatakmi kan.
234 niki.- Mamallaktaka tukuylla kariwarmi mitachikuna wallparichun yacharayachunmi kun. Kay mitachi yachaytaka tiksi yachanawasipi, hatun yachanawasipi, amawtawasipi, mitachi yachachikwasipi yachanatami charin. Mamallakta kay llakta ukupi, ista llaktawan yuyarishkawan kimirishpa yachana kan.
CHUSKUNIKI PAKMA Mamallaktapak Kamachiyta Yanapak
235 niki.- Mamallaktapak Kamachiyta Yanapakka tukuylla tantanakuymi kan, kamachiy sumak llankak, kikinllatak kamak, hatun kullkita, kullkiyachikta kinkinllatak mashkak, kariwarmi Kamachiy Yanapak pushashka, chusku wata mitakama churashka kanka.
236 niki.- Llaktayuk Chaypikachun Rikurayak Tantanakuyka Mamallaktapak Kamachiyta Yanapaktami shutichinka, chaypakka kimsa runatami Mamallakta Wasi Kachanka.
Kimsa kachashkakunaka kayta yachakkunami kanka, tukuyllapak ñawpakpi yuparinka, llaktayukkuna paykunapak hayñiwan mananishkapash wallpashka kanka. Mayhan shutichishkakunaka Mamakamachiy Rikukwasi pushakpak shinallatak mutsuykunatami tantachinata charin.
237 niki.- Kariwarmi Mamallaktapak Kamachiyta Yanapakka, kamachiypi churashka hawa, kay llankaykunata charin: 1.
Mamallaktapak kamachiyta rikuchina.
Mamallakta, kamaywasikunaman yanapayta kuna.
Tukuylla hatun kuska tantanakuyman, tukuylla kakkunaman kamachiy tapuypi, kamachiyta pichaypi tantarinakuy ñawiwan yanapana; shinallatak kamachiy yuyaypi, kamachiy paktachiypi yanapana; kamachikkunaman, tantanakuykunaman Mamakamachiy, kamachiypash mana kukpi paykunata yanapana.
Tantanakuykunaman, tukuylla kakkunaman kamachiyta paktachishpa, llankay yuyarikunata killkakpi, tukuylla rurayta killkakpi rikurayana.
V KAPAKNIKI Mamallaktapak Allpa Saywa Tantanakuy SHUKNIKI WANKURIY Hatun tiksiyuyaykuna
238 niki.- Kikinllatak karupi pushak kamachikkunaka kikinllatak llaktaywan, kamaywan, kullkiwan kushiyarinka; yanapay, kullki yanapay, paktapakta, allpa saywapura, tantarina, llaktayuk chaypikana tiksiyuyaywan pushanka.
En ningún caso el ejercicio de la autonomía permitirá la secesión del territorio nacional.
Kikinllatak karupi pushak kamachikkunaka: kitilli wankurikuna, kamachikkuna, kiti kunakkuna, hatunkiti kunakkuna, marka kunakkuna, suyu kunakkunami tiyarin.
239 niki.- Kikinllatak karupi pushak kamachikkunapak kamachishkakunaka paykunapak kamachiywan pushanka, mishanakuy mañashka Mamallakta llikata shayachinka, kayka mirarinka. Shinallatak llaktayta, ñankunata, saywa ukukunapi wiñariykuna chullayashkakunata paktapakta churankapa yuyarinka.
240 niki.- Suyumanta, hatunkitimanta, markamanta, kitimanta kikinllatak karupi pushak kamachikkunaka tantarishpa paykunapak karma ukupak, paypak saywa ukupak kamachiyta rurachun kushkata charinka.
Kitillipi wankurishkakunaka uchilla kamachiykunata rurachun kuskata charinmi.
Tukuy kikinllatak karupi pushak kamachikkunaka paykunapak karmapi, saywashka llakta ukupi llankaykunata pushankakuna.
241 niki.- Llankayñanka saywashka llakta ukupi nikinata kamanka, tukuy kikinllatak karupi pushak kamachikkunata mañashka kanka.
ISHKAYNIKI WANKURIY Saywashka allpapak tantanakuy
242 niki.- Mamallaktaka suyupi, markapi, kitipi, kitillipipash saywashka allpa ukupimi tantarin.
Pachamamata wakaychinarayku, runapak kawsaytarpuyta, llaktakunata wakaychinarayku chay llaktakunapaklla kamachishkata tiyachinka.
Kikinllatak kamachik hatun kitikuna, Yawati marka, runapak saywashka allpakuna, tawkasami kawsaytarpuykuna kikinpak akllashka kamachichishkata charinka.
243 niki.- Ishkay, yapapash suyukuna, markakuna, kitikuna, kitillikuna saywarishkakuna ushayta hatunyachinkapa tantarinata ushanmi. Paypurapak llankayta allita utkashpa allichinkapa, shinami paykuna tantarichun yanapanka.
Paypak wiñari, wallpa, kamay kamachiywan nikishkakuna kanka.
244 niki.- Ishkaymanta yalli saywarishka markakuna, suyu pampakuna ishkaychunka waranka tupupi tawashka, Mamallakta runakunamanta pichka patsakri yalli tantarishka yupay kashpaka kamachiypi nishkashina kikinllatak suyuta wiñachinata ushanmi.
Suyupura paktapakta kachun, wiñay kawsayta, kawsaytarpuyta, pachamamata paktachichun, mayu patakunata tantachishpa makinchichun yanapanka.
Kamachiyka kullki yanapayta, shuktak samitapash wiñachinka; shina markakuna suyupi tantarichun.
245 niki.- Kikinllatak suyuta wiñachinata kallarinkapaka marka pushakkunapak makipimi kanka, paykuna mushuk suyu wiñarina kamachiyta rikuchina kanka, mushuk suyupak saywata wallpashpa rikuchinkapash. Kikinllatak mushuk suyupak uchilla kamachiyta rikuchinka.
Mamallakta Tantanakuyka patsak ishaychunka punchapi mañashkapimi mushuk kamachiyta arininka, kay mañashka puncha ukupi mana nimatapash nikpika, chay kamachiyka arinishkami hamutarinka.
Mamallakta Tantanakuyka arinishpaka chaypi tantarishkakunamanta chawpimanta yalli pakmakunapak apuchitami mutsunka.
Mushuk uchilla kamachiytaka Mamakamachiy Wasiman rikuchishka kanka, payka Mamakamachiy nishkawan pakta kak mana pakta kakta rikunka.
Mamakamachiy Rikukwasika chuskuchunka pichka punchapi mañashka mushuk kamachiyta arininka, mañashka puncha ukupi mana nimatapash rimashpa kachakpika, chay kamachiyka arinishkami hamutarinka.
Mamakamachiy Rikukwasi arinishpa churashkawan, mushuk kamachiyta tantachik kamachiy arinishkawan maypi suyu wallparikrin chay markakunapi kawsak runakunata tapunkapa kayanka, chay runakunami mushuk uchilla kamachiyta arininka, mananinkapash.
Chay tapuy, chawpimanta shuk yalli, sapan markapi alli apuchiwan mallichishka kakpika, chay kamachiy, uchilla kamachiypash ña llankayman yaykunka. Katik chuskuchunka pichka punchapi suyu kamachikkunata, chaypak rikurikkunata shutichinkapa akllayman runakunata kayanka.
246 niki.- Arinishka uchilla kamachiyka kamaywasipak suyu tiksi uchilla kamachiy tukunka, kipaka: shutita, unanchata, tiksikunata, shuyukamayuk kamaywasita, paypak yatata shayachinka; charishkakuna kikinkayta, manukullkita, kikinpak nipata, kallaripi imatalla aparina yupayta shayachinka.
Uchilla kamachiyta mushukyachinkapaka suyu kamachiypi sinchita hapirishpami allichina. Shinapash Mamakamachiy Rikukwasi arinishpa kachashkami mutsurinka.
247 niki.- Shuk kiti, saywarishka kitikuna, kitillaktakunawan tantarishpa, Mamallakta runakunamanta kanchis patsakri yalli tantarishka yupay kashpaka shuk hatunkitita wallpanata ushanmi.
Shuk hatunkiti wallpanata munak kitikunaka, imashina suyuta wallpana tatkita churashka, chay shina ñantami katinka.
Kiti kunakkunaka shuk mushuk kamachiyta charichun shuk mañayta rikuchinka; shinallatak hatunkiti kikinllatak pushana mushuk kamachiyta charichun shuk mañayta rikuchinka.
Hatunkitikunaka ruraykunata paykunapak kamanamanta markakunawan, muyurik suyukunawan rimarinakunka.
Hatunkitipak mushuk uchilla kamachiykunaka, suyupak uchilla kamachiykuna shinallatakmi pushana huchayta paktachinka.
248 niki.- Ayllullakkunata, sapsikunata, ayllukuskakunata, kiti ayllullaktakuna, tipak kitillikunatami riksirin.
Kikinllatak karupi kamachikpak shuklla tiksishina chaypikana tiyachun riksinka, chay yuyayta sinchiyachishpa kamachiypash shina tiyachun nishpa nikinka. Mamallaktapak llankayñanpi tiyachun yuyaywan nikinka.
249 niki.- Kitikunapak tukuy allpakuna chuskuchunka waranka tupu saywa ukupi sakirik shuk tikipak tukuy allpa sakirikka, chaypi kawsak runakunapi kasiklla kawsaytarpuy mirarichun nishpa shuk akllashka yanapayta chaskinka. Tukuyta yaykuchik llaktayta katishpa runakuna kullki mirariyta, awkikayta, pachamamapak tawsami yurakuna tiyakta, kawsaypura chayanakukta kamanka.
Kamachiyka kay hayñikunata paktachichunmi kamanka.
250 niki.- Antisuyu markakunapak allpakunaka pirwapak pachamama llika paktapakta kachun mutsurik llakta tukunka.
Kay allpaka, akllashka saywashka tukunka, kamachiypi tantashka tukuypak llankana ñan tiyanka. Kayka kullkimanta, kawsaypachata, kawsaytarpuytapash yaykuchinka; shina saywashka allpa ukupi tiyak kawsaypachata, sumak kawsay tiksita uchilla kamachiywan wakaychichun, ukllachun kamanka.
KIMSANIKI WANKURIY Karupi kikinllatak kamachikkuna, akllashka kamachichishkapash
251 niki.- Kikinllatak suyukunaka apuchishpami suyukuna kunakta, kariwarmi suyupushakta akllanka, paykunaka tantanakuytami pushanka, mana mishay tiyakpika kutin apuchinata charinka.
Suyu kunakkunata kitipi, pakllapi mashna runakuna kawsakta rikushpa, chay llaktakunapak pakta akllarinka, chusku wata mitapak churanka. Paypuramanta karita kashpa, warmita kashpapash suyupi Kipapushak kachun akllanka.
Sapan suyupushakmi uchilla kamachiypi runakuna chaypi kana ñanta shayachinka, kaytaka Mamakamachiyrak imatapash nishka kanka.
252 niki.- Sapan markami marka kunakta charinka, marka umapak kitipi wasita charinka, kariwarmi markakamak, kariwarmi Kipa markakamak yaykurishka kanka, paykunaka tukuykuna apuchishka kanka.
Kariwarmi kitipushak, kariwarmi kitikunak, kitilli tantanakuypak pushakkuna shutipi akllashkapuramanta yalli rikurik tantarishpa kitikunapak shutipi akllarinka. Kariwarmi markakamakmi kamak hatun kamachik kanka, paktapakta apuchi tiyakpika, ishkaykutin apuchita kushpa kunakta pushanka.
253 niki.- Sapan kitimi shuk kitikunakta charinka, tukuykuna apuchiwan akllashka kariwarmi kitipushak, kariwarmi kunakkuna tantarishka kanka; paypuramantami kariwarmi katik kitipushakta akllanka.
Kariwarmi markakamakmi kamak hatun kamachik kanka, mana mishay tiyakpika kutin apuchiwan pushanka.
Kunakkunaka kitipi mashna runakuna, pakllapi mashna runakuna kawsakta rikushpa paykunaman pakta akllarinka. Kamachiy imashina nikta kallarishpa paktachinka.
254 niki.- Sapan hatun kikinllatak pushak kitimi tukuykuna apuchiwan akllashka shuk kunakta charinka.
Kariwarmi kitipushakmi hatun kamachik kanka, takarinakuy tiyakpika ishkaykutin apuchita kushpa pushanka.
Pakllapi Kikinllatak pushak hatunkitika karupi, mana ñitirishkalla pay awllina kamachiyshkata churanka.
255 niki.- Sapan paklla kitilli tantanakuyka tukuykuna apuchiwan akllashka rimayta charikkunawan wallparishkata charinka, yalli apuchita charikmi pushak tukunka.
Imashina wallparina, apuykuna, arinishkata paktachinakuna kamachiypimi churashka kanka.
256 niki.- Mayhan saywashka llaktata pushakkuna, hatunkitita pushakkunaka saywashka allpapak tapuy kamachikkunaman tantarishka kanka, paykunaka sapan mutsurishka mitapi Mamallakta Pushak kayashka kanka.
257 niki.- Llaktay tantanakuy ukupi, kamay milka ukupi runakunapak llaktata, yana runakunapak llaktata saywanata usharinka; paykunaka saywashka llaktapi pushakpak kak kikinllatak mishanakuy llankayta pushanka. Kawsaypurapi, tawkasami kawsaypi tiksishpa, tukuypak hayñiwan yuyarishpa kamachishka kanka.
Achka ayllullaktakuna, llaktakuna, runa llaktayaykuna, yana runakuna, yunka runakuna, ñawpamanta runakuna wallparishka kitillikuna, kitikuna, markakunaka kay akllashka kamachiychishka churayta ushanka.
Kaytaka chaypi kawsak runakunamanta chawpi yalli alli apuchiwan arinishka kipami akllashka kamachiychishka churayta paktachinka.
Kamachiyka kay sayway ukupi imashina wallparina, imashina awllina uchilla kamachiykunata churanka.
258 niki.- Yawati markaka akllashka kamachiychishka pushakta charinka.
Paypak llankana ñanpash, wiñarinapash Mamallakta charimushka wakaychinaman, alli kawsay kallariman sinchita kimirishka awlliman tantarinka.
Kayka imashina kamachiy churashkami kanka. Kamanaka shuk Pushak Tantanakuyman shitapashka kanka, kaytaka Mamallakta wasi pushashka kanka. Yawati markamanta kariwarmi kiti pushakkuna, kitilli tantanakuypak shutipi rikurikkuna, kamachiy churashka tantanakuykuna yaykurinka.
Nishka Pushak Tantanakuyka llankay ñanta, tiyakkuna makinchichun, markapi llankaykuna ruranata tantachichun shitapanata charinka.
Kamachiymi mayhan tantanakuy sumak llankak killkak kachun churanka.
Yawatimanta akllashka uchilla suyuta ukllankapaka pachamamata llakichik: llakta ukupi mitmay hayñita, llankayta, shuktak tukuylla llankayta, shukpaklla llankayta saywanka.
Saywashka allpata nikipika, Pushakkuna Tantanakuymi kiti tantanakuywan, kitilli tantanakuywan rimanakushpa kimirinakuna llaktayta churanka, kaytaka paykunami pushanka.
Chaypi punchanta kawsak runakuna, hayñita saywashkamanta llakirikka, pachamamapi tiyakkunaman akllashkami yaykunka. Pachamamata charirayak llankaykunamanpash yaykunkami.
259 niki.- Antisuyupi tiyak tawkasami kawsaykunata, pachamama llikata ama llakichichun kamankapa nishpa kamachiyta churanka; Mamallakta, karupi kikinllatak pushak kamachikkunami pachamamata charirayak llaktayta churanka, mana paktapakta wiñarikunata yapa paktachinka, shinami awkikayta sinchiyachinka.
CHUSKUNIKI WANKURIY Kikin ruraykunapak kamachiychishka
260 niki.- Chaypaklla kamachishka mishanakuyta ruray, tukuylla mitachi kallpay mañachinata, mitachi yanapak llankaykunata, kamachikkunapak chikan chikan patakunata mana manyayachinkachu.
261 niki.- Mamallakta umaka kaykunatallami charinka: 1.
Mamallakta harkayta, llakta ukuman ukllayta, kasilla kawsanatapash charinka.
Istallaktakunawan kimirinakuyta charinka.
Runakunata kipuyta, ista runakunata llaktayachiyta, mitmay harkayta charinka.
Mamallaktapak llankayñanta ruranata charinka.
Kullki llaktayta, manu kullkita, kipikamakta, kamachiyshka kullkita charinka; llankay katikta, kullkichikta, ista mintalayta, manuyta rikunata charinka.
Yachay, allikawsay, kawsaykamay, kawsana wasita ruray llaktayta charinka.
Ukllashka pachamama pampata, pachamamapi tiyakta charinka.
Pachamama wakllirinata makinchinka.
Istallaktakunawan yuyarishkamanta rikurishkaman paktachinata charinka.
Ankizirma ankuta, hatun willak tampukunatapash kamachishkakunata, karu willakkunata, mamakuchapak punkupi tampukunata, antanka tiyarinata kamanatapash charinka.
Ushachik tiyakkunata, chukikunata, yakuhawrita, yakukunata, tawkasami kawsakta, tiyak yurakunata rikunata charinka.
Mamallaktapak tukuylla llankaywasita rikurayanata, kamanata charinka.
262 niki.- Kikinllatak suyu kamachikkunaka katikpi rikurik kikinlla pushana ushayta charinka, kayka Mamallakta llikata nikichun kamachiy churashka mishanakukkunata mana llakichinkachu, shina: 1.
Suyu wiñariyna llankayñanta rurana, saywashka allpapak, llankayñanpak kamachiyta wallpana. Kayka Mamallakta llankayñanwan, marka llankayñanwan, kiti llankayñanwan, kitilli llankayñanwan mukuyachina.
Mayupata pampakunata rikunkapa imashina kamachiyta wiñachinata mashkana, mayu patapak kunakta wiñachichun yanapana, paykunaka kamachiywan yuyarina.
Llankayñanta rurana, suyupak karmapi purinata, kitipi purinata nikina, rikurayanapash; chayta kitikuna mana aparina kachun patachina.
Suyu kuskaman ñanllika alli kachun llankayñanta rurana, wallpana, charirayana.
Kamachiy runakayta, kipunata, suyu ñawiyuk runa tantanakuykunata rikurayana.
Taripaypak, yachayta mushukyachina, wiñariypak sumak rurayta tikray yachachina llaktayta churana; kay suyukuna wiñariychun mutsurikmi kana, Mamallakta llankayñan ukupimi charina.
Suyupi kapukta kuk llankaykunata mirachina.
Alli mikuy kawsaykamayta mirachina.
Ushayta paykuna paktachichun, istallaktakuna yanapachun mashkana.
Chaypak ushayta charishpa, apuykunata charishpa suyuman uchilla kamachiykunata churanka.
263 niki.- Marka kamachikkunaka katikpi rikurik kikinlla pushana ushayta charinka, paykuna kay kamachiy churashka shuktak yuyaykunatapash mana llakichinkachu: 1.
Marka wiñariyna llankayñanta rurana, saywashka allpapak llankayñanpak kamachiyta wallpanapash, kayka Mamallakta llankayñanwan, suyu llankayñanwan, kiti llankayñanwan, kitilli llankayñanwan tinkuna.
Marka kuskaman llankayñanta ruranata, wallpanata, allichina. Kiti kuskakunata ama yaykuchina.
Mayu patakunapi, mayupak uchilla patakunapi llankankapa suyu kamachikkunawan paktachina, rimanakuna.
Markapak pachamamata charirayankapa mashkana.
Llankayñanta rurana, wallpana, rurana, yaku parkuy llikata charirayana.
Tarpuna, pallana, wiwana llankaykunata mirachina.
Markapi kapuchina llankaykunata mirachina.
Kikin llankayta paykuna paktachichun ista llaktakuna yanapachun mashkana.
Paypak ushana karmapi, saywa ukupipash, pay ushayta charishkamanta marka kamachiyta churanka.
264 niki.- Kiti kamachikkunaka katikpi kikinlla pushana ushayta charinka, kamachiy shuktak churashkata mana llakichinkachu: 1.
Kiti wiñariyna llankay ñanta rurana, saywashka llaktapak llankayñan kamachiyta wallpana, kayka Mamallakta, suyu, kiti, kitilli llankayñanwan mukuyachina. Shina utka kamachiywan kitillaktapak allpata, pakllapampa allpata imashina mawkayachina, charina yuyawanmi llankayñanta rurana.
Kitipi allpa pampata mawkayachina, charina hawa rikurayana pushanata charinka.
Kitillaktapak ñanta rurankapa llankayñanta rurana, charirayanapash.
Tukuylla mitachikuna chuya yakuta, mapayaku larkata, puchu mapayakuta chuyayachinata, sinchi hupakuna makinchinata, pachamamata hampina llankayta, shuktak kamachiy nishkamanta mañachina.
Utka kamachiykunawan allichina mitachikullkita, akllashka chasnitapash wiñachina, mushukyachina, anchuchinapash.
Kiti allpa ukupi purinata, tukuyllapak antawa purikta llankayñanta rurana, uchilla kamachiyta churana, rikurayanatapash.
Uchilla wallpata, hampi kipita, yachayta, runakuna samarishpa wiñariychun sisapampata, samanapampata rurana. Shinallatak kawsaytarpuypi, pukllaypi kuskakuna tiyachun llankayñanta rurana, charirayana, wallpanapash.
Kiti charimushka wasiruray, kawsaytarpuyta, payllatak wiñarishkata wakaychina, charirayana, willaykachana kuskakuna tiyachun rurana.
Kitipi tiyak, pakllapi tiyak mana kuyurikpak lanukunata wallpana, kamanapash.
Mamakucha patakunata, mayu patakunata, mayu patapi tiyak tampukunata, kuchakunata, uchilla kuchakunata saywana, nikina, kamachiyna, rikurayanata charin.
Mamakucha patakunaman, mayu patakunaman, mayupatapi tiyak tampukunaman, kuchakunaman, uchilla kuchakunaman yaykushpa mawkayachichun wakaychina, kamana.
Mamakucha manya pampapi, mayu patakunapi, mayu manyapi, kuchakunapi, uchilla kuchakunapi tiyak, tamputa, llullita, rumikunata ama apachun: nikina, kamachiyna, rikurayanata charin.
Pachamama ama rupachun harkak, ukllak, yanapak mitachita mashkanata charin.
Llankanakunata paktachinkapa istallaktakuna yanapachun mashkanata charin.
Paykuna llankana karmakunapi, paykunapak saywashka allpapi, payman ushayta kushkawan uchilla kitikamachiykunata churanata charin.
265 niki.- Charishkata kipuk, tukuylla llikata kamankapaka Mamallakta kamachikkuna, kiti kamachikkunapash kamanata charinka.
266 niki.- Hatunkitikunapak kikinllatak kamachikkunaka, kitipushakkunapak kak llankaykunata, markakamachikpak llankanakunata, kitipak llankanakunata, suyukamachikpak llankanakunata pushankakuna, kamachiy churashka Mamallaktapak shuktak llikakunata mana yalli yapa llakichinkachu.
Paypak pushana karmapi, saywa ukupipash, pay ushayta charishkamanta marka kamachiyta churanka.
267 niki.- Kitilli kamachikkunaka katikpi rikurik kikinlla pushana ushayta charinka, kayka kamachiy shukta churashkatapash mana llakichinkachu: 1.
Kitilli wiñariyna llankayñanta rurana, saywashka allpapak llankayñanpak kamachiy wallpanata charinka, kaytaka marka llankayñanwan, kiti llankayñanwan rikushpami rurana.
Uchilla wallpata, yachayta, tukuykunapak samana kuskakuna tiyachun pushana, kay kitillipak llankayñan ukupimi kana, watanta chaypikana kullkipi yaykuchishpa pushana.
Marka pushakkunawan rimanakushpa paklla kitillikunapak ñanta rurankapa llankayñanta rurana, charirayana.
Sapsiyay kapukta kuk llankaykunata wiñachiychun yuyachina, tawkasami kawsayta wakaychina, pachamamata wakaychinata yuyachina.
Shuktak pata kamachikkuna kachashka kashpa, kikinllatak karupi kamachik minkashka kashpa, tukuylla mitachikunapash mashkana, rikunakuna, kamanapash.
Sapsi llaktayukuna, ayllullakta runakuna, shuktak kawsakuk runakunapash tantarichun yuyachina, saywa ukupi wankuriy ñawiwan tantarita pushana.
Llankanakunata paktachinkapa ista llaktakuna yanapachun mashkana.
Ruraykunata katikukta, alli mitachikuna kachun rikurayachun pushana.
Paykuna llankana karmakunapi, paykunapak saywashka allpapi, payman ushayta kushkawan yuyarikunata, arinishkakunata churanka.
268 niki.- Kamachiymi washayachinata, ñawpachimuyta imashina harkanata churanka, ushayta pushakushpa kunkarishkamanta, shaykushkamanta kikinllatak karupi pushak kamachik llankaywan mana katikukpika yaykurinata ushanka. Kayka ashalla pachapak, kullkiyanapaywan chay llaki chulunyankakamami yaykurinata charin.
269 niki.- Mamallakta mishanakuyka sapan pata pushak kamachiykunamanta sumakta yachakkunawan wallparishkata charinka, paykunaka kipa awllikunata charinka: 1.
Ñawpachimunata, kikinllapak mishanakuy chayachina hatun mitata nikinacharin, kaytaka kikinllatak karupi pushak kamachikta asha asha katishpa aparichun mañana.
Los gobiernos que acrediten tener capacidad operativa podrán asumir inmediatamente estas competencias.
Mayhan ña aparinalla ushayta rikuchikka, chaypachallatak kay apuykunata aparinata ushana.
Regular la gestión de las competencias concurrentes entre los diferentes niveles de gobierno, de acuerdo al principio de subsidiariedad y sin incurrir en la superposición de competencias.
Apuykunata kikinllatak karupi kamachikkunaman kamachiy yapashka rikuchishkata chaymanchishpa patachina.
.Kikinllatak karupi pushak kamachikunata yanapashpa puchushka ushaykunata shutichina, paykunallatak mana mushukyachipak kashkamanta washaman sakishpa chaymanyachina.
PICHKANIKI WANKURIY Kullkiyay tiyakkuna
270 niki.- Kikinllatak karupi pushak kamachikunaka paykunapak kikin kullkita wiñachinka, Mamallaktapak manu kullkimanta hapinka; kaytaka kullkiyanapay, yanapay, paktapakta tiksiwan chaskinka.
271 niki.- Kikinllatak karupi pushak kamachikunaka punchanta kullkiyaykuymanta patsakmanta chunka pichkata hapinka, shinallatak Mamallaktapak mana punchanta yaykuk kullki kullkamanta, patsakmanta mana pichka urayman hapinkachu. Tukuylla manuta charishpaka kullkita mana chaskinkachu.
Watanta kullkita churanaka willashkami kanka, makipi, chaypachatak, payllatak, utkashpa churashkami kanka; Mamallaktapak shuklla kullki wakaychinamanta, kikinllatak karupi pushak kamachikkunapak kullki wakaychinaman kachanka.
272 niki.- Kikinllatak karupi pushak kamachikpura kullkita rakinaka, katipi rikurikyuyaykunawan kamachiywan nikishka kanka: 1.
Runakuna maykama, mashna kawsakta rikunka.
Munachishpalla sakishka tiksi mutsurikunata, patachishka, sapan kikinllatak karupi pushak kamachikkunapak allpapi mashna runakuna, imashina chaypi kawsakta rikushpa rakinka.
Kawsay patakuna allichirinapi paktachishka, kullki tupukuna, kamaykuna ushachishka, Mamallakta Wiñariy Paktay Yuyay chayanaman paktachishka, kikinllatak karupi kamachikkunapak llankayñan paktachishkapash kanka.
273 niki.- Kikinllatak karupi pushak kamachikkuna ushayta aparishka, chay llankayta rurachun kullkiwan kachashka kanka; mana achka kullki tiyakpika, ushaykunata mana kachashka kankachu, mayhan tantanakuy kullkita shuyashpa chaskikpillami, ñawpashpa llankachun kachanka.
Chayñanta, shukwanpash chani ushayta, kikinllatak karupi kamachikkunapak karu allpa karmapi llankaykunataka shuk yachak tantanakuywanmi mashna kashkata rikuna kanka.
Utkachik kamachik kachashka kamachikkuna, kikinllatak karupi kamachikkuna paktapaktami yaykurinka. Kayka tantachik kamachikwan yuyarishkami kanka.
Maypi tuñikuna tiyakpi, hatun llakikuna tiyakpillami shukkutinlla kikinllatak karupi kamachikkunaman kullkika tiyanka.
274 niki.- Kikinllatak karupipushak kamachikkunapak saywashka allpamanta mana kutintak wiñak tiyakkunata llukshichikpi, tiyakkunawan kapuchik llankayta shayachikpika Mamallaktapak mitakullkita hapinka, kamachiy yuyarishka shina nishkamantami chay kullkimanta paykunapash hapinata charinkuna.
VI KAPAKNIKI Wiñariypak Kamachiychishka SHUKNIKI WANKURIY Hatun tiksiyuyaykuna
275 niki.- Wiñariypak kamachiychishka tantanakuykuna sumakta tantarishka, charirayaypak, kullkillikakuna kuyurik, llaktaykuna, runa kawsaytarpuykuna, pachamamayakmi kan; shinami alli kawsay paktachun kamana.
Mamallaktapak hayñikuna paktachun tukuy llaktakuna wiñariyna llankayñanta ruranka, kamachiychishka wiñariychun ushachikta paktana, Mamakamachiypi iñishka tiksiyuyaykunapash kanka.
Llankayñanka runakuna, saywa-allpakuna paktalla achiklla kachun yanapanka; tantarinakuyta mirachina yuyay chaypi kachun, karupi kachun, mana ñitirichun yanapanka.
Sumak kawsayka runakuna, ayllullaktakuna, llaktakuna, llaktayakkuna, paykunapak hayñikunawan kushiyarichun mutsurinka. Chaykunata kawsaypura milka ukupi arinishkata paktchishpa pushachun, tawsami kawsayta sumakchachun, pachamamawan aylluyarichun mutsurinkuna.
276 niki.- Wiñariypak kamachiychishka kay paktanakunata charinka: 1.
Kawsaypak allikayta, munayta allichina, Mamakamachiy churashka tiksi milka ukupi, hayñi milka ukupi runakunapak ushakuykunata, hawayaykunatapash mirachina.
Paktakak, llakta ushaypak, kapukyak, yanapak kullkillikata wallpana; wiñashka llankaykuna yanapashkata paktapakta rakishkapi tiksishpa charirayana kachun rurara; kapuchikkuna, sumak, charirayay llankay mirarichun kullkillikata wallpana.
Runakuna chaypi kachun, ama wakllirichun harkayta mirachina; kaytaka tawkasami kikinkayta kutin riksishpa, tukuylla ushay patakunapi, shina kariwarmi pakta rikurichun mirachina.
Pachamamata kutin kawsayta kuna, wakaychina, uksi pachamamata charina, shina runakuna kawsarayachun rikuna; sapsiyashka runakuna: sumak yakuman, wayraman, pampamanpash paktapakta punchanta yaykuchun rikuna. Allpa ukupi tiyakkuna, pachamama charimushkakunata yanapayman yaykuchun kutin tarina.
Awkikay Mamallakta kachun kamana, Apya-yala tantanakuyman mirachina, ista llaktapura mushuk sami yaykuriman tankana; shina kasiklla kayman, shuk tukuykuna llikaman, tukuy allpapachapi paktakayta yanapana.
Saywashka allpapi paktapakta, paktachipak kamachishka kachun yuyachina; kawsaytarpuy llankaykuna, kamaypak, kullkikuyaypak, mashkaypak yaykurichun, mukuyarichun yuyachina.
Kaykuna Mamallakta tantarita yanapachun yuyachina. Llaktakunapak yuyayta, kawsaytarpuy charimushkata kutintak tikrachinka, wakaychinka, wiñachinkapash.
277 niki.- Sumak kawsayta ushachinkapaka, kaymi Mamallaktapak hatun ruraykunaka kanka: 1.
Runakunapak hayñita, sapsiyarishkata, pachamamata kamana.
Wiñariyna taktikunata pushana, llankayñanta rurana, nikinapash.
Tukuylla llaktayta mirachina, pushana; mana paktachikpi rikurayana, wanachina.
Charishkakunata mirachina, uchilla wallpata wiñachina, charirayana; tukuylla mitachita rantina.
Kamachiy kachashkawan, kamaywasi kachashkawan kullkiwiñariyna llankaykunata tankana, kaykuna Mamakamachiypi, kamachiypipash nishkata paktachishpa yuyachichun, mirachichun, ukllachun tankana.
Amawtata, sumakrurayta, makirurayta, ñawpa yachaykunata, mirachina, tankana; shinallatak sapsiyay, tantachik, yanapachik, shukpaklla wiñay kallarik llankaykunata mirachina, tankana.
278 niki.- Sumak kawsayta ushachinaka; runakunapakmi, tantarishka runakunapak, tawkasami tantanakuykuna pushanami urman: 1.
Patakunapi, tukuylla mashkay kuskakunapi chaypi kana, Mamallakta, uchillakuna llankayñanta rurakukpi chaypi kana, tukuy patakunapi wiñariyna llankaykatik paktachun pushaypi, rikurayaypi kana.
Producir, intercambiar y consumir bienes y servicios con responsabilidad social y ambiental.
ISHKAYNIKI WANKURIY Wiñariypak ayninakuy llankayñan
279 niki.- Mamallakta llika ayninakuy llankayñanka, wiñariyna llankayñantami tantachinka.
Llikaka shuk Hatun Llankayñan Tantanakuy wallparinka, kaymi llaktayukkuna chaypi kakpi kamachikkunapak chikan patakunata yaykuchishpapash, kimirichik llankay yachak killkakamayukta charinka.
Hatun Llankayñan Tantanakuymi llikapak ñankunata, rikuchik llaktayta charinka, payllatakmi Mamallakta Wiñariy Paktayyuyay arininka, chaytami Mamallakta Pushak pushashka kanka.
Kikinllatak Pushakpak llankayñan Tantanakuymi paykunapak hatun pushakkuna pushashka kanka, paykunaka kamachiywanpash shuklla yuyayta charinka.
Llaktayukkunapak tantanakuyka kishpiyrishpaka rimanakuna, ñankunata wiñachinami kanka, tukuy llaktakuna allichirina suni mitapak wiñariyta pushakuykuna kanka.
280 niki.- Mamallakta Wiñariy Paktayyuyayka llaktakuna, ruraykatikkuna, tukuylla mincharuraykuna, ruraykatichirimi kanka, Mamallaktapa hatunkullkita paktachipash mayman watarik hillaymi kanka. Kullki tukuchiypash, tukuylla tiyakkunawan maymanpash watarinka.
Mamallakta shunkuwan, kikinllatak karupi pushakkunawan tantachina hillay kanka.
KIMSANIKI WANKURIY Awkikay mikuy
281 niki.- Awkikay mikuyka Mamallaktapak paktaymi kan, chay mikuykamayka tukuy runakunapak, ayllullaktapak, llaktapak, kawsaymarkapash paktachun kamana, chayka kikinkunallatak kawsaytarpuymanta rikushpa punchantami kikinpak kachun kamana.
Chaypakka, Mamallakta makipimi kanka: 1.
Allpamanta pallashka mikunakuna wallparichun; shinallatak chalwakkunata, uchilla, malta kapuchik tantanakuyta tankana; katikpika sapsiyayta, runakunata yanapak kullkitapash tankana.
Tarpuy, wiway hatun kuskata kullki llaktayta ukllachun, manukullkita, kamachikullkita, Mamallaktapi chalwayta churana; Shinaka istallaktamanta mikunakunata apamuchun harkana.
Tarpushka murukuna mirarichun; pachamamawan sumakllankayta, tawkasami tarpuyta, wanukunawan tarpuyta yaykuchina, sinchiyachina.
Paklla runakuna allpaman, yakuman, shuktak kapukyachik tiyakkunaman paklla runakunata mashna kakman rakina, llaktayta yachachina.
Kariwarmi uchilla kapuchikkunaman, kariwarmi malta kapuchikkunamanpash, murukuna rantina ñankunawan yanapashpa, akllashpa imashina kullkiwan yanapana kamachiyta churana.
Tawkasami kawsayta wakaychinata, tarinata yuyachina, ñawpa pachamamapak yachaykunataka kimirishkata ñawpachina; imashinami muyukuna mikunata, wakaychinata, kishpiyrishka rantinatapash ñawpachina.
Mikuna wiwakunata uksi kachun yachana; kuskakunapi ama unkushka wiñachun yachana, unkuy mana tiyak kuskapi charina.
Amawta taripay alli wiñariychun paktachichina, awkikay mikunapak mushuk sumakruray kachun kamana.
Kawsaykamay mawkayachina, kawsay sumakrurayta wiñachinapash nikina; mashkayyachayta, mawkayachikta, mintalaytapash yachachina.
Mikunata kapuchik, mikukkunapak tantanakuy wiñariy llikata sinchiyachina; kitillaktakunaman, paklla llaktakunaman paktapakta mikunata mintalak llikatapash, mikunata rakik llikatapash sinchiyachina.
Paktakak llikata, yanapashpa, mikunakunata paktapakta mintalayta mirachina.
Shukshinalla katuchun, shukshinalla rantichunpash harkana; mikunakunata shuwashpa katuchunpash harkana.
Pachamama tuñirishpa yunka allpa chiktarishpa llakichishka runakunaman mikunata chayachishpa karana, shina mikunata charichun.
Ista llaktamanta yanapashka mikunakunata mana allikawsayta unkuchishpa llakichichun rikuna. Ayllullaktapi murukunata pukuchichun mana llakichina.
Llaktakuna unkushka mikunakunata ama mikushpa katichun harkana, ukllana; paypak allikawsayta llakipi churakpi, imamanta yachaypash mana hampinata ushakpipash harkachina, ukllana.
Mikunata, kallari nipatapash runakunapak ruray katichinata hapina, ashtawankarin kariwarmi tantanakushka uchilla kapuchikkunaman yachachinata willana.
282 niki.- Mamallaktachimi runakunata yanapak, pachamamata charirayak allpapi llankanata, yaykunata allichinka.
Tukuy llakta allpapakmi kullki kamachiywan churanka, shinaka tukuy kariwarmikuna allpaman yaykuchun kamachiywan nikinka.
Achka allpata paylla charichun, shukpaklla makipi kachun mana sakin; shinallatak yakupash shuklla makipi kachunpash mana sakinchu.
Mamallaktami yaku hapinata, muru chakrakunapi yakuta parkuchun kamachiywan patachinka, kaytaka paktalla, pachamamapak may alli, charirayakpak tiksi ukupimi patachinka.
CHUSKUNIKI WANKURIY Awkikay kullki SHUKNIKI PAKMA Kullkillika, kullki llaktaypash
283 niki.- Kullkillikami runakunapak yanapak kan; runataka ñawpachik, yuyayyuktami riksin, shinaka Mamallaktawan, runakunawan katuna kuskawan kutsik kutsik kimirinakuchishpa, paktapakta kachunmi riksin. Pachamamawan ayni, alli kawsay tiyachun, hillay murukuna pukuchun, mana hillay murukuna mirarichun kamana.
Kullki llikaka tukuylla kullki tantanakuy, shukpaklla, chakrushkapak, runakunapak, yanapaktami shuktak Mamakamachiypi churashkata yaykuchinka.
Tukuykunapak kullkita, yanapak kullkita kamachiywan nikinka, kullkitantanakuyta, tantachikta, sapsiyakta yaykuchinka.
284 niki.- Kullki llaktaypak paktaykunaka kaykunatami charinka: 1.
Kullki yaykushkata, Mamallaktapak charishka kullkikunatapash alli rakirichun rikuna.
Incentivar la producción nacional, la productividad y competitividad sistémicas, la acumulación del conocimiento científico y tecnológico, la inserción estratégica en la economía mundial y las actividades productivas complementarias en la integración regional. Asegurar la soberanía alimentaria y energética.
Allpapacha kullkipi Tukuy suyupura kullki yaykuchinata pushayyachana, paktachik kapuchik llankaykunatapash tantanakuchun yuyachina.
Lograr un desarrollo equilibrado del territorio nacional, la integración entre regiones, en el campo, entre el campo y la ciudad, en lo económico, social y cultural.
Kaytaka pachamama kawsayyachay saywa ukupi, kawsayta, kawsaytarpuyta sumaychachun yachachina.
Hunta achka llankaykunata tankana, tukuysami llankaytapash chanina, llankay hayñita sumaychachunmi tankana.
Kullki tiyarayachun charirayana; kayka kapukyachik, shamuk pachapi llankayta charirayakshina hatun patashinatami hamutana.
ISHKAYNIKI PAKMA Kullkitupuy llaktay
285 niki.- Kullki llaktayka uchilla paktaykunatami charinka: 1.
Mitachikunapi, kullki yaykuypi, tukuylla charishkapi kullkita churanata charinka.
Yaykushka kullkikunata manu kullkichishpa, alli kullki yanapayta katishpa rakinata charinka.
Kullkita churankapa chikan hatunkuska kullkikunapi yanapayta mirachinka, kayka charishkakuna, mitachikuna pukurichunpash yanapanka. Chayka runakunapak munashka, pachamama chaskipakmi kanka.
286 niki.- Tukuylla kullkiyachikka, tukuy kamachik patakunapimi kanka. Paykunami charirayashpa, rirpushpa pushankakuna; kullki tiyarayachun ñakarinkapash.
Kullki tukuchinataka, punchantami shinallatak kullki yaykuyta paktachinka.
Allikawsaypak, yachaypak, paktakaypak punchanta kullki tukuchinaka kallaripi, akllashkami kanka, shinapash punchanta kullki yaykuywanka mana ushankachu.
287 niki.- Tukuy uchilla kamachiykuna, tukuylla tiyakkunamanta kullki shamuchun mañakka, mayllamanta chaypak kullki shamunatami churanka.
Tukuylla hayñi kamaywasikunallami manukullkita hapinka, kamachiy churashka, akllashka yanapay kullkita hapinka.
288 niki.- Tukuylla rantishkakunaka may alli yuyaywan sumaktami paktachinka; pachamamaman, paktachiyay yuyayta runaman paktachinka.
Kapukkunata, Mamallaktapak mitachita, tukuy kullkita, yanapakta kallaripi paktachinka. May uchilla, paktalla, malta tantanakuykuna pukuchichun paktachinka.
KIMSANIKI PAKMA Tukuylla manuyay
289 niki.- Tukuylla manuta yuyaritaka tukuy Mamallakta patakunapi llankayñanta rurashpa, chaypak kullkiwan ñanchikunata pushanka; manu, kullki tantanakuy imashinami kamachiy nikta katishpa arininka, chay tantanakuy imashina wallparinata, awllita churanka.
Mamallaktami llaktayukkunapak ushay chapachun, kullki tukuchishkata rikuchun kuskakunapi churanka.
290 niki.- Tukuylla manuka kaykunamanmi watarishka kanka: 1.
Mamallaktapak kikin kullki mana paktakpi, istallaktakuna yanapashka shamuk kullki mana paktakpillami, tukuylla manumanka rina kanka.
Tukuylla manukullki Mamallakta awkiyayta, hayñikunata, alli kawsayta, pachamama ukllayta ama llakichichunmi achiklla kanka.
Con endeudamiento público se financiarán exclusivamente programas y proyectos de inversión para infraestructura, o que tengan capacidad financiera de pago.
Sólo se podrá refinanciar deuda pública externa, siempre que las nuevas condiciones sean más beneficiosas para el Ecuador.
Ecuador llaktapak alli kakpillami tukuylla istamanutaka mushuk yuyarikuna tiyachun rurana kanka.
Kamachikkuna mana kikinpak manu nikpika, mana ninkakama katina kanka.
Mana nishkata willashka kipaka hayñita kallarinami kanka.
Manuta hapishkamanta, tukuylla manuta makinchishkamanta, mana alli kamayta awllichishkamanta, runa tantanakuykunamanta mana alli pushashkamantapash mana kunkaripakmi kanka.
Shukpaklla manutaka Mamallaktaman mana apachinachu.
Mamallaktapak manuta arinishka kamaytaka kamachiywanmi patachina kanka.
Ushay awllikmi kikinllatak karupi kamachikkunapak manutaka aparinata, mana aparinatapash arininka.
291 niki.- Mamakamachiymi, kamachiy churashkawan ushak tantanakuykunataka manarak tukuyllapak manushpa ñawpaman llankayta ruranka, imashina kullkita, runakunata, pachamamata waktakta allita rikushpami mashna kullkita mañanata churanka.
Chay tantanakuykunaka kullkipankata, runakunata, pachamamata rikurayanami kanka; kaytaka llakta ukupi, llakta kanchaman, tukuylla manukuy yuyarikuy pachapimi rikunka. Shinallatak llankayta yuyarikuypi, imashina makinchinata, kutin manukuktapash allita rikunka.
CHUSKUNIKI PAKMA Mamallaktapak Hatun Kullki
292 niki.- Mamallaktapak hatun kullkika, kullki yaykuchun, tukurichunpash kamachik mashkana hillaymi kan, tukuylla hatun kuskaman kullki yaykuchun, tukurichunpashmi yaykuchik hillay kan. Kawsaykamaypak kullkita, tukuypak kullkiwasipi, tukuylla llankakwasipi tiyak kullkita, kikinllatak karupi pushak kamachikkunapak kullkita mana yaykuchinata, mana tukuchinatapash ushana kan.
293 niki.- Mamallaktapak hatun kullkika mayhan Mamallakta Wiñariy Paktay Yuyayman watarishkami kanka.
Kikinllatak karupi kamachikkunapak, tukuylla tantanakuykunapak kullkika, suyukuna, markakuna, kitikuna, kitillikuna llankay katinaman watarishkami kanka. Kayka mana paypak ushaykunata, kikinllatak kanata urmachishpami Mamallakta Wiñariy Paktay Yuyay ukupi watarishkami kanka.
Kikinllatak karupi kamachikunaka kullki tupuman yaykuchishkakunami kanka, uku manuyman, punchanta kuyurik Mamallakta hatun kullkikamayman, kamachiy yuyarishkamanmi yaykurishka kanka.
294 niki.- Utkachik awllika sapan watapi, watapak kullkimilkata ruranka, sapan chusku watapakmi kullki ruray katinataka ruranka.
Mamallaktapak hatun tantanakuymi watapak kullkimilkata, chusku watapak kullki ruray katinataka ruranka, chaytaka Mamakamachiyman, Mamallakta Wiñariy Paktay Yuyayman kimirishka kachun rikurayanka, shinami MamallaktaTantanakuyka arininka, allichinkapash.
295 niki.- Utkachik Awllimi Mamallaktapak Tantanakuyman watapak kullkimilkata, chusku watapak kullki ruray katinataka rikuchinka; kaytaka, iskunchunka kallari punchapimi rikuchinka, katik watakunapika suktachunka puncha wata tukurinkapa sirikpimi rikuchinka.
Kamachiy tantanakuyka sapan katik kimsa chunka punchapimi mallinka, mana allichinkapash. Shukkutin atinakuypi watapak kullkimilkata, chusku watapak kullki ruraykatinatami imatapash ninka.
Kamachiy tantanakuy kimsachunka punchapi mana imatapash nikpika, Pushak Awlli rikuchishka watapak kullkimilkata, chusku watapak kullki ruray katipash llankarinkapa yaykurinka.
Mamallakta tantanakuyka kullki yaykuna, kullki tukuchinata, hatun kullkimilkata mana wakllichishpa allichinatami charinka.
Mamallakta Tantanakuy shuk watapak kullkimilkata, chusku watapak kullki ruraykatinata rikushpaka, Utkachik Awllimi chunka punchapi chay allichishkata chaskinka, shuktak mushukta chaskinka, mana shinashpaka kallaripi kachashkata allichishpami kutintak Mamallakta Tantanakuyman kachanka.
Chayka Mamallakta Tantanakuyka katik chunka punchapi, chawpi yalli tantarik apuchiwan shuk atinakuypilla allichishkata arininka; Mamallakta Tantanakuy mana imatapash nikpika, Utkachik Awlli ishkaykutin kachashka kullkimilkata, kullki ruray katitapashmi manuka llankarinkapa yaykurinka.
Mamallaktapak kullki mallirinkakama mayhan hatun Pushak tiyarinakamami kayna wata kullkiwan kamachishpa paktachinka.
Kullkimilkata pushakuy pacha yalli kullkita tukuchishka kakpika, Mamallakta Tantanakuymi kamachiy saywashka ukuta rikushpa arinishka kanka.
Willay wallpariy katikuy hawa, mallirikuy hawa, kullkimilkata pushakka tukuy rikushka tukuysami willashkami kanka, llaktakunaman alli willana ñankunata katishpa punchanta willarinka.
296 niki.- Utkachik Awllika sapan sukta killapimi Mamallakta Tantanakuyman hatun kullkimilkata pushay hawa willayta rikuchinka.
Shinallatak, kikinllatak karupi kamachikunapash paykunapak llankaykatik kamachikman hatun kullkimilka pushak hawa willayta sukta killapi rikuchinka.
Mana shina paktachikpika kamachiymi wanachikunata tiyachinka.
297 niki.- Mamallaktapak tukuylla kullkiwan llankakukka: pakta yuyayta, mayman chayanata, mashna punchapi tukuchina yuyaytapashmi charinka. Kipaka Mamallakta Wiñariy Paktay Yuyay ukupi churashkawanmi alli mana allita rikunka.
Kamaywasikuna, kakkuna tukuyllapak charimushkakunata, tiyakkunata chaskik, kachakpash patachik uchilla kamachikkunaman satirinka; achiklla rikuy, ñawinchi, tukuylla rikurayay tiksiman ñawpachimuymanpash satishka kanka.
298 niki.- Kikinllatak karupi kamachikkunaman, allikawsay hatun kuskaman, yachay hatunkuskaman, hawayachayman, taripayman, amawtayman, sumakyachayman, mushuk llankaykunamanpash imashina kamachiy nishkata paktachishpa kallarik kullkimilkata churana.
Kallari kullki churayman willanarakmi kanka.
Mamallaktapak kullki ukupi shuktak kullkimilkataka mana charinachu.
299 niki.- Mamallaktapak sapikullki, Mamallaktapak shukyachishka kullkikamay, Mamallaktapak kullkikullkaypi paskashkapimi mashkanka.
Mamallaktapak kullkikullkaypikikinllatak karupi kamachikkunapak shuktak paypak kana kullki yupaytapash akllashpa kullkiyupaytapashmi churanka.
Tukuyllapak tiyakkunata kamachiywan yuyarishpa tukuylla kullkiyuk wasipimi makinchinkakuna.
Tukuylla hatunkuska kamachiywan arinishkata mana charishpa istallaktakunapi kullkita churachun mana sakina.
Se prohíbe a las entidades del sector público invertir sus recursos en el exterior sin autorización legal.
PICHKANIKI PAKMA Kamachiychishka manukullki
300 niki.- Kamachiychishka manu kullkika: hatunyay, mirariy, alli, hawalla kamay, tikra llankay, paktapakta, achiklla, kullki puchuy, tantay tiksipi samarishpa kamachiywan pushanka.
Kuskachishka, mirarik churashka kullkita kallaripi churanka.
Manukullki llaktaymi imashina rakinata purichinka, shinallatak llankayta, charimushkata kapukyachinka, mitachitapash, pachamama yuyayta, runakunata, kullkita alli kamayta kuyuchinka.
301 niki.- Utkachik Awlli yuyarishkalla, Mamallakta Tantanakuy arinishkawan mushukyachinata, washaman sakinata, manuta pichanatapash ushankami.
Chapak tantanakuy kamachishkawan manukullkita, chasnikullkita churanata, mushukyachinata ushanka, washaman sakinata, pichanata ushanka.
Manukullkita, akllashka chasnikullkita kamachiywan yuyarishpa wiñachinka, nikinkapash.
SUKTANIKI PAKMA Kullki kamay, rantinchiy, mañachiy, kullkiyachiy llaktay
302 niki.- Kullki llaktay, mañachiy, rantinchiy, kullkiyachiypash kay paktaykuna yuyaytami charinka: 1.
Kullkillika sumakta llankachun, kullkita kuna mutsurik ñankunawan yanapana.
Kawsaykamay saywa ukupi kamachun, llankaypak tukuchina hatun patata churana.
Achka kullkita hapishkamanta puchukpi, Mamallakta wiñariychun mutsurikpi, puchukullkita churachun yuyachina.
Tukuy llaktakunapi kullki wakaychirichun, mana kuyurik manu wawakullkiwan, kuyurik wawakullkiwan kimirichun patakunata ñawpachina. Katuna chanikuna chaypi shayarichun yuyashpa kapuchik llankaykunapi kullkita churana; manupitikuna warkupi kullki paktapakta kachun rikuna; Mamakamachiy kullki shayarichun churashka paktana yuyaywan kachun ñawpachina.
303 niki.- Kullki llaktayta, kullki mañachinata, kullkita rantinchinata, kullkimanta wallpanaka Utkachik Awlliman paktachichun kushkami kan. Kaytaka Mamallaktapak Kullkikullkami hillayyachina kan.
Kamachiyka Ecuador saywashka allpakunapi antakullki kishpiyrishka muyuchunmi nikinka.
Kutuylla kullkiyuk wasimi kullki mañachiy llaktayta, kullkimanta rikunatapash pushanka.
Mamallaktapak Kullkikullkaka tukuylla hayñi kamachishkami kan, kay wasita tantachina, awllichinapash kamachiywan churashkami kanka.
KANCHISNIKI PAKMA Mintalayay llaktay
304 niki.- Mintalayay llaktayka kay paktaykunatami charinka: 1.
Mamallaktapak Wiñariy Paktay Yuyaywanmi mushuk yuyaymanta kallarishpa llakta ukupi mintalayta wiñachiyna, sinchiyachina, kuyuchina.
Mamallaktapak Allpapacha kullkipi, Mamallakta yaykuchun mushuk ñanta tankankapa nikina, ñawpachina, pushanapash.
Kapukyachik kuskata, tukuy llaktapi kapukyachikta sinchiyachina.
Mikuna awkikay, ushachik mikuna tiyachun yanapana; shinallatak llakta ukupi tukuykuna chullayakta anchuchishpa katina.
Kullki patakuna wiñariychun, mintalaykuna pakta wiñariychun tankana.
Sapalla charikyay tukuchun, ashallapura charikyay yachayruraytami anchuchina, shinallatak mintalay awllita llakichikkunatapash anchuchina.
305 niki.- Kamachiyshka kullkita wiñachina, kullkipak patata churanaka UtkachikAwllipaklla ushaymi kan.
306 niki.- Mamallaktaka pachamamata kamashpa kanchaman katunata ñawpachinka, ashtawanka achka llankaykunata yapa chanita mirachiktami kanchaman katuchun purichinka; uchilla, malta kapuchikkunatapash, makirurak hatun kuskata akllashkawan kanchaman katunkapami kanka.
Mamallaktami paktay yuyay wiñariychun, kanchamanta rantina mutsurikta yanapanka, shinallatak llaktakunapak kapukta, llaktakunata, pachamamata llakichik kapukkunataka mana kayman rantinachu kanka.
307 niki.- Mamallakta istallaktamanta chikan runawan, kamachishka runawan llankay yuyarishkaka Mamallaktapura paykunallatak atinakuchina sakichinatami pushanka, llaktapura mitachi llankaypak yuyarishka kakpika kishpiyrishkami kanka.
PUSAKNIKI PAKMA Kullkiyachiy llika
308 niki.- Kullki llankaykunaka tukuylla mitachimi kan, chaypakka Mamallaktami arinishkawan, kamachiy yuyarishkawan pushanata ushanka, churashka kullkita wakaychina tiksitapash charinka. Shinapash wiñarina yuyayta ushachinkapa kullki mutsuriktapash yanapanka.
Kullki llankaykunaka, tukuy llaktapi kapuchik llankaypi, kullkita churayta sinchiyachinkapa kanchamanta hapishka tiyakkuna alli wallpawan chawpinka; runakunapak mikunata, pachamamata mana wakllichinatami chawpinka.
Mamallaktami kullki mitachiman yaykuchun, tukuykunapak kullki mañachi kachunpash mirachinka.
Ishkaypura llakichik, wawa kullkiwan mirachishpa, wawakullkita yalli hapikkunataka mana sakinachu.
Shukpaklla hatunkuska kullkita nikinata, rikurayanata, kullkiyuk wasi allichirichun kamanatapash, Mamallakta allichichun mana yallichinachu kanka.
Kullkiyuk wasita mayhan kariwarmi kamakkuna, mama kullkita rikurayakukmi ama pakirichun allichinata charin.
Tukuyllapak kullkiyuk wasi, shukpaklla kullkiyuk wasi achka kullkita llukshichikpi, kullkita hatunpi llukshichikpi chiriyashpa pakirichun mana sakinachu kanka.
309 niki.- Hatun kullkillika, tukuylla hatunkuska, shukpaklla kullkiyuk wasi, tukuykunapak kullkiwasi, yanapak kullkiwasimi wallparin; kaykunami tukuyllapak tiyakkunata chawpinka.
Sapan hatun kullkiyuk wasikunami uchilla kamachiykunata charinka, chaypaklla rikurayak tantanakuyta charinka.
Sapan rikurayakmi chikan chikan kanka.
Paykunaka kawsaykamayta, shayayta, rirpuyta, sinchi kayta wakaychinatami charinka. Kay tantanakuykunaka kikinllatakmi kanka.
310 niki.- Tukuyllapak hatun kuskaka watanta tiyachun, allita utkak, yaykuypak, paktapakta kullkimitachi kachun paktana yuyaytami charinka.
Kullkitaka kapukta mirachichun akllashpami mañachinka, kapuk hatunkuska ushay wiñariy, hatun llankay ñanpak yuyay paktachun yaykuchichun mañachinka. Ashalla yanapashka tantanakuykuna, kuyurik kullkiman paykuna yaykurichun tankana.
311 niki.- Tukuypak kullkiwasi, yanapak kullkiwasika: kullki chaskik mañachik wasi, tantachik wasi, yanapak tantanakuy, ayllullaktapak kullki kullkaka, ayllullakta kullkiwasi, kullkimilkami wallparinka.
Tukuypak kullkiwasi, yanapak kullkiwasika mushuk mitachimi wallparishpa, iñu, uchilla, malta kapuchik wasikunapash mushuk mitachimi kanka. Mamallaktamanta chikan, akllashka apanakuytapash chaskinka. Tukuypak kullkiyayta, yanapak kullkiyayta alli tupushpa shina chaskinka.
Kayta rikuchun minkashkakunami Mamakamachiywan, kamachiwan kunan churashkakuna paktachun rikunata charin.
Kullki tantanakuy, kullki tantaripash mamakullkita, churashka kullkita, charimushka tukuypak willanata rikurayachun mana sakina; kamachishka kachashka, pushakkuna, chariyukkunapash mana chaypikanata ushankachu.
Kullkillikaman yaykurin sapan tantanakuy shuk kariwarmi riksishka ukllaktami charinka, payka mana tantanakuy ukumanta kankachu, kamachiywan yuyarishpa churashka chikanmi kanka.
PICHKANIKI WANKURIY Maymutsurik hatun kuskakuna, mitachikuna, tukuylla llankak wasikunapash
313 niki.- Mamallaktaka kamana, nikina, rikurayana, shuktak hatunkuskata mashkana hayñitami wakaychin. Shinallatak pachamamata charirayana, kawana, mana allita harkana, may alli tiksiwan wakaychinkapashmi.
Maymutsurik hatunkuska, arinina, rikurayanapash Mamallaktami achkapachata rina kan. Kayka kullkimanta satirinata, runakunamanta, llaktaymanta, pachamamamanta arininatapash charin, runakunapak munayman, hayñikunaman huntashpa wiñariychun rikuchina.
Tukuysami wallpata ushayta, karuman willakkunata, kutintak mana alliyak tiyakkunata, aparikkunata, punkarata kapukyachinata, tawkasami kawsayta, charimushka kawsayta, ankizirma ankuta, yakuta, shuktak kamachiy churashkatami maymutsurik hatunkuskapi shina riksina.
314 niki.- Mamallaktami tukuyllaman chuya yaku mitachinata, parkuna yakuta, pachamama hampinata, zirma ushayta, karuwillakkunata, ñankunata, mamakuchapak punku uchilla wallpata, antanka tiyarinata, shuktak kamachiypi churashka uchilla wallpatapash harkashpa kamanka.
Mamallaktami tukuylla mitachitakunata charin, paypak harkayka: mañashka harkay, hatun, paktapakta, may alli, paktachina, tukuysami, yaykuna, niki, katirayay, allikay tiksiman tikrachinka.
Mamallaktami chanikuna, tukuylla mitachi chanimaru paktapakta kachun churanka; shinallatak rikurayanata, nikinatapash churanka.
315 niki.- Mamallaktami pushayyachay hatunkuskapi llankachun tukuylla llankakwasita shayachinka, tukuylla mitachita mañachichunpash churanka, pachamamapi tiyakkunata charirayankapa, tukuyllapak charimushkata hapina; kullki wiñariychun shuktak llankaykunatapash shayachina.
Tukuylla llankakwasika chaypak churashka tantanakuy ukupi, kamachiywan yuyarishpa nikishka, rikurayashkami kanka. Tukuylla hayñita chaskik runakuna, kamachiyta paktachishpami awllinka. Kikinllatak kullkimanta, kullkichishpa, kamashpa, mashkashpa, hatun alli tupukunawan awllinka.
Llankakwasi, kullki, runakuna, pachamama yuyayta charinka. Puchuk kullkikunataka chay llankakwasiman, kutintakmi churachun kachanata ushan, mana shinashpaka kullki yanapaykamanmi kachanka.
Mana kutintak llankaypi churashka kakpika Mamallaktapak Hatunkullkiman yaykunka.
Kamachikmi tukuypak llankak wasikunata chakrushka llankak wasikunapi tikrachinka, shinaka Mamallaktami ashtawan chaypi charinka. Pushayyachay hatunkuskata, tukuyllakuna mitachi mañachinata mashkaypi chaypi kanataka kamachiymi imatapash ninka.
316 niki.- Mamallaktami chakrushka llankakwasipi achka kullkita chariyuk kakpika, maymutsurik hatunkuska, tukuylla mitachipi kachun kachayta ushanka.
Kachaskakunaka Mamallaktapak hatun munayman watarishkami kanka; mitakunata, sapan maymutsurik hatunkuskaman kamachiy churashka saywakunatami sumaychanka.
Mamallaktami nishkakunata washaman churashpa, kamachiy shina churakpika shukllapak yuyayta, tukuyllapak kullkita, yanapak kullkita, kay llankaykunata pushachun churayta ushanka.
317 niki.- Pachamamapi mana kawsaylla tiyakkunaka, mana huntana, mana chinkarik charimushkami kan.
Mamallaktaka paypak mashkaypi, paktachinata, pachamamata wakaychinata, kamarita hapina, mana manu shuktak huchakullki hapinata, llankakwasi hapinata kallaripi churanka. Pachamamata, kawsaytarpuyta, runakunata, kullkita waktashpa llakichikta uchillayachinka.
318 niki.- Yakuka tukuypak hapina charimushka, maymutsurik tiyakmi kanka, mana huntana, Mamallaktapaklla, mana kunkarillami kanka. Pachamamata kawsachik, runakuna kawsachun shuk nipami shayarin.
Tukuysami rurashpa yaku shukpaklla makipi mana tiyankachu.
Yakuta mashkanaka tukuyllapak, sapsipakpashmi kanka.
Allichinkapak tukuylla mitachita, chuya yakuta huntachina, yakuta parkunapa hapichunka kamachishka tukuylla runa, sapsiyarishka runapash mañachinata ushanka.
Mamallaktami yaku mashkayta sinchiyachinka, yakuta charinkapa sapsiyay yuyarishka awllita, tukuylla mitachikunata mañachinata sinchiyachinka. Mitachita mañachinkapa tukuylla, sapsiyay tarinakuy ñanta hapichinka.
Mamallaktami, shuklla yakukamachik makiwan yakuta hapinkapa llankayñanta mutsurishpa mashkanka, shinami runakuna yakuta mikuchun churanka. Yaku parkuy awki mikunata kamachun, yaku hicharishpa pachamamata wayllayachichun, kapukyachi llankayta kuchun, kay nikipi kallarichun churanka.
Yakuwan llankapaka, tukuylla hatunkuska, shukpaklla kapukchishpa llankachun, Mamallakta arinishkawan mutsurinka. Kamachiy shina nikpika shukllapak, tukuyllapak kullkita, yanapak kullkita arinichunmi mutsurinka.
SUKTANIKI WANKURIY Llankay, kapukyaypash SHUKNIKI PAKMA Kapukyachikpak imashina tantanakuy, mañaymashkaypash
319 niki.- Tukuy kullki kamaypak kapuk tantanakuytami allikachina kan, chaykunaka ayllullaktayaykuna, kullkichaskik mañachik wasi, tantanakuykuna, ayllukuna, wasipi llankakkuna, shuklla chakrushkatapash riksirinkunami.
Mamallaktami llaktakuna alli kawsaykamayta charichun kapukyachik wallpata mirachinka, paykunapak hayñiwan takarikta, pachamamata llakichikta sakishpa mana yuyachinka; llakta ukupi mañayta kushiyachik kapukyachichun samayta kunka, Ecuador llakta ista llaktakunapi sinchita chaypi kachun kamanka.
320 niki.- Kapukyachimuk tawsami tantanakuy wallpapi chaypi kashpa shuk mashkayta, rirpushkata, may alli kakta yanapanka.
Kapukyayka, mayhansami wallpa kashpapash may alli tiksiman, uchilla kamachiyman, charirayayman, kapukyay llikaman, llankayta chaniman, may alli kullkiman, runakunamanpash watarishka kanka.
ISHKAYNIKI PAKMA Charishkapak samikuna
321 niki.- Mamallaktaka shukpaklla wiñarishkata, tukuyllapak wallpata, sapsiyayta, tantachikta, tantanakushkata, chakruta, charishka hayñitami riksin, kamanpash. Kaykunaka runakunata yanapak, pachamamata charirayakmi kanka.
322 niki.- Kikinyay yuyaysapawan wiñachishkataka imashina kamachiy nikwanmi riksirin.
Sapsi yachayta, amawta karmata, sumakyachayta, ñawpa yachaykunata tukuysami wallpa shuwanata mana sakinachu.
Tawkasami kawsaypi tiyayta, tarpuy tawksami kawsayta imashina wallpawan shuwachunpash mana sakinchu.
323 niki.- Runakunapak wiñariy paktaykunata, pachamamata charirayashpa makinchinata paktachina. Sapsiyayta allichina, Mamallaktapak kamaywasikunata, tukuylla mutsushka kashkamanta, waki mutsushkamanta, Mamallakta mutsushkamanta tukuypak kachun apanata ushanmi. Kallaripi mashna chani kakta riksishpa, tukuypak alli kana kakpika kichunapashmi kanka, shinapash kamachiyta alli chanita rikushpa kichuskamanta kullkita tikrachinka.
Ima kaypash pi mana maypi hapinkallachu.
324 niki.- Mamallaktami karitapash, warmitapash paktapakta kachun hayñita kamanka, shinaka imatapash charichun sawarishpa ayllu tukushpapash imata rurankapa, charinkapapash ishkantinmi yuyarinka.
KIMSANIKI PAKMA Llankaypak wallpa, llankayta rakinapash
325 niki.- Mamallaktami llankana hayñita kamanka.
Mayhanman kimirishka kakpi, kikinpak kakpipash riksirin, ayllu ukupi llankay charirayayta, runata kamanata tukuyshina llankaytami riksin. Kapuchik rurak runatashina, tukuy kariwarmi llankakkunata riksirin.
326 niki.- Llankankapa hayñika kay tiksi yuyaypimi shayarin: 1.
Mamallaktami llankay huntachun tankanka, shinallatak llankay urayayta, llankay illaytapash anchuchinka.
Llankana hayñika mana anchuripak, mana chayaripakpashchu kan.
Pi mana chayta rurashpaka killkachishkatapash pichashkami kanka.
Kachashka kamachiykuna paktay hawa, llankay tiksimanta uchilla kamachiy hawa, yuyarishkakunapi icha tiyakpika, kaytaka llankak runakunapakmi yanapak yari kachun churashka kanka.
Imashina llankay chani kakta rikushpa, kullkitapash paktapaktami charinka.
Tukuy runakunami paypak llankaytaka sumak kuskapi charinka, shinaka; allikawsayta, tukuyta, kawsaykamayta, tukuylla chuyalla kachun, allikak hayñitapash charinka.
Tukuy runakunami paypak llankaypi ima llakitukushpa, unkushka kipa alli tukushpaka paypak llankayman kutin tikrana hayñita charin; shinallatak imashina kamachiy nishkawan kimirishpami llankayta charirayanka.
Kallaripi mana pi ima nikpipash, llankak runakunaka paypak hayñiwan, kishpiykaywanpashmi may tantanakuyman wallpanka.
Kay hayñika: tantanakuyta, sapsiyayta, tantarita, shuktaksami tantanakuyta wallpana, apuchiman kimirina, tantanakuymanta anchurinallami kanka.
Shinallatak, llankachikkunapash paypak tantanakuyta rurachun kamankami.
Mamallaktaka kari llankak, warmi llankak tantanakuyta wiñachichun hatarichinka; shinapash kamachiy ukupi kachunmi mashkanka. Shinallatak tantanakuytaka tukuykunallatak pushachun, chaypi kachun mirachinka; shuktak shuktak rirpushpa pushachun hatarichinka.
Tukuy Mamallaktapak kamaywasipi llankaywan kimirikkunaka, shuklla llankak tantanakuywanmi rikurishka kanka.
Llankaypi llakikunata allichinkapaka tukuy llankakkuna sumak alli yuyaykunata rimanakuchun shuk yuyaytami churanka.
Llankana tiksimanta hayñita ama llakichichun shuktakyachinatami chanirin, chaytaka kamachikpak ñawpakpi, yachak kishpiychikpak ñawpakpimi sumakyachina kanka.
Sapsi llankaypi imashina llakikuna tiyakpipash, chaypi kimsa kamachikpi ñawipurachishpa, samachishpami allichishkakuna kanka.
Kariwarmipura llankak llankachikkunapashsapsiyay llankaytami yuyarishpa kamanka, shinapash kamachiy nishkataka mana washaman churankachu.
Llankay tantanakuykunaka ima llakikunamantapash kaparina hayñitami riksirinka.
Shina kakpika tantanakuymanta pushakkunaka mutsurishka kamaykunamantami kushiyarinka.
Llankachik runakunapash kamachiywan yuyarishpaka shayarina hayñitami charin.
Allikawsaypi, pachamamata allichikpi, yachaypi, paktakaypi, rupayta wañuchikpi, kawsaykamaypi, zirma ushaypi, chuyayakupi, mapayaku larkapi, punkara kapuchikpi, kapukyachikpi, aparikpi, chawrakunata rakikpi, tukuyllata aparikpi, chaskikpi, karupi willakkunapi tukuylla mitachi charinataka mana sakinachu kan.
Kamachiymi mitachi nishkakuna awllita mana sakichun paktachichin.
Mamallaktapak kamaywasikunapi, shukpaklla hayñi tantana kuykunapi, maypi tukuylla achka tiyakkuna chaypi kak tiyakkunapi llankakkuna, mayhan kachashka llankayta paktachikkunaka, pushak llankayta paktachikkuna, kamana llankayta paktachikkuna, sumakyachayta paktachikkunaka tukuylla kamay llankayta nikik kamachiyman watashka kanka.
Mayhankuna kay kamachiy patakunaman mana yaykurikpika Llankay Kamachiywanmi rikushka kanka.
327 niki.- Kariwarmi llankak runapura kimirinakuyka ishkay, ishkaymi llankachiwan rimanka: Tukuysami llankayta chawpishpa yanka mitachikta mana sakinachu kan, kikinpak llankakwasipi, llankachikpakpi yanka mitachikta mana sakinachu; shinallatak sayllata llankachun yuyarikta, shuklla llankakpak hayñita, tantarishka llankakpak hayñita llakichiktapash mana sakinachu.
Pay ruranata mana paktachikta, shuwayta, yanka, shuwashpa kullkiyuk tukukta harkanami; llankaypi llakita rurakpi kamachiywan yuyarishpa wanachina, ancha wanachiwanmi ashtawan manchachina.
328 niki.- Llankashkamanta kullkita kunaka paktami kanka, kay kullkika llankak ayllukunapak tiksi mutsuytallapashmi paktachin; llankakpak kullkika mana pi kichuypak kankachu, shinapash churita charik kakpika mikunapak kullkita kunkami.
Mamallaktami kamachiypi tiyachishka tiksi llankaykullkita watanta churanka, shinallatak kutin rikunka, kayka hatun, tukuypak mañakuymi kanka.
Llankay kullkitaka yuyarishka mitapimi kuna kanka; kaytaka mana ashayachishka, chawpipash mana kankachu, llankak runallatak chawpichun nikpimi kamachiywan yuyarishpa chawpinka.
Llankachik, kariwarmi llankakkunaman ima llankaymantapash kullkita manushpaka, llankachikka shinami akllashpa yanapashka kullkichinami mañachi tiyarinpash, shinaka kullki rantichikarin ashtawan akllashkami tukun.
Wakllichishkamanta kullkita kunkapa, llankakka mashna pachata llankashkamanta kullkita hapinkapa, mitachipi, hamukunapi chaskina nishaninka, mushuk llankaykunamanta, yapa llankaykunamanta chaskinapashmi yaykurin. Kikinllankay, kachashkamanta, yanapaypi chaypi kashkamanta, mayhan shuktak kutintak kullkita rakipash achiklla ñawiwan yaykurinkami.
Wakinpi purikkullkimanta, kullki yanapaymanta, yapa kullkimantapash kamachishka mutsurik patsakri kullkika washaman sakirin.
Shukpaklla hatunkuskapi llankak runakunaka llankaywasimanta kamachiywan yuyarishka llankaykullkita mana pakishkalla hapina hayñitami charin.
Tiyakkunata mana alliyachik llankaywasimanta kullkita hapinaka kamachiy saywashkami kanka.
Llankaywasikunapi Mamallakta achka kullkita charikpika, llankakunaman mana yapa mutsurik kullkita kunkachu.
Mutsurikkuna willaypi shuway, llullawan hayñikunata llakichikpika kamachiywanmi wanachinka.
329 niki.- Kari wamra, warmi kuytsakunami runakunaka kapukyachik llankaypi hillaykunata ushachikkuna kanka, imashina kikin llankaypi ushak kanka, ayllu kamaypi, sapsi llankay kallarikpi kutsikkuna kanka.
Kay yuyaypak kuskakunata, kushimitatami tankankakuna.
Ayllullaktapak, llaktakunapak, llaktayaykunapak llankana hayñita paktachinkapa Mamallaktami chaypak tupukunata churanka, kay tuputaka chikanyachichik llakikunata anchuchinkapami churanka. Paypak wallpa llankak tantanakuykunata riksinka, yanapanka, llankayman paktapakta kuskaman yaykuchunmi rikunka.
Kikinllapak llankayta, tukuyllapak kuskapi payllatak rurashkamanta, kamachiy nikishkawan, riksirinka, ukllarinkapash.
Paypak kapukunata, nipata, llankana hillayta Mamallaktapak tukuysami wallpawan apachunka mana sakinachu.
Llankakkunata akllanapaka, llankay yuyarinata, llankayta ushana katinkapaka: ruraymunay, rurayyachay, wallpay, chani, ushay mutsuykunapi tiksirishpami akllarinka.
Runakunapak ukukawsayta, sumakkayta chikanyachichishpa llakichik yuyayta, hillaytaka mana sakirinchu.
Runakuna hawalla may alli llankayman yaykuchun, kikinllatak llankayta kallarichunka Mamallaktami wallpayta, yachay ushaytaka tankanata charin.
Mamallaktami kariwarmi istallaktapi llankakkunapak llankay hayñita sumaychayta achikyachinka. Ista llaktakunawan hatun yuyarikunata, llankay yuyarikunata mirachinka, kayka llankakkunatami nikinka.
330 niki.- Tisikuwan runakuna llankayman alli runa shina paktapakta tiyarichun, hawalla yaykurichun kamanka.
Mamallaktapash, llankachikkunapash runakunapak mitachita mirachinka. Llankaykuna hawalla kachun akllashka yanapayta kunka.
Tisikuruna waklli kashkamantapash, pay llankashkamanta imamantapash kullkitaka mana ashayachishka sakirinkachu.
331 niki.- Mamallaktami warmikunataka llankayman, wallpariman, llankay ñawpachiman, sumakyachayman, llankaykullkiman, kikin llankayta kallariman paktapakta yaykuchun kamanka.
Chullayaykunata anchuchinkapa tukuy mutsurik tupukunatami churanka.
Tukuysami wallpa chikanyachikunata, katikachayta, imalaya millikta, payllatak shuktakwan llakichikta, warmikuna llankaypi llakichiktaka harkanami kan.
332 niki.- Mamallaktami kapukyachik llankak runapak hayñita sumaychanata kamanka, muyu allikawsayta llakichik llankayta anchuchichunpash kamanka, warmikuna chichu kashkamanta, kariwarmi wawakunata charishkamanta mana harkarishpalla llankayman yaykuchun, paykuna llankarayachunpashmi kamanka. Wachanawasipi wachana, chuchuchina, wachashpa llankaymanta samarina hayñitapashmi charinka.
Llankak warmika chichu kashkamanta, chuchuchikushkamanta ima ñitkayta charikpi llukshichichunpash harkanatakmi kan, mirachishkamanta watarik llakimantapash chikanyachishpa llankaymanta mana llukshichinachu kan.
333 niki.- Kikin sinchiyay llankay, mana kullkita kushka llankayta, kapukyachik llankayta shina riksirin; wasipi aylluta rikushka llankaytapashmi riksirin. Mamallaktami llankana kamachiykuna llaktayukkunawan ayninakushpa awllichun, mitachita, uchilla wallpata mañachichun ñawpachinka. Llankana sayllakunata allichina; wawakunata akllashpa rikuna mitachita huntachina, tisiku runakunata yanapana, llankak runakuna allita utkashpa rurachun shuktak mutsurikunawan yanapana. Kariwan, warmiwan ayllu uku llankaypi, ayllu mañashkapi yanapanakuy tiyachunmi tankanka.
Llankak runakunapak kawsaykamayta ukllak tantanakuyka, mana kullkita hapishpalla, shuk runapak makipi kawsashpa wasipi llankakman, asha asha yanapayta mirarishpami katinka; imashina llika nishkata, kamachiy nishkata katishpa ukllanka.
CHUSKUNIKI PAKMA Kapukyachikkunata llakta ushachiy
334 niki.- Kapuchik minkashkaman paktapakta yaykunatami ñawpachinka, chaypakka kaykunatami katina kan: 1.
Minkashkakunaka, kapukchik tiyakkuna ñitinata, shukpalla makipi kachun anchuchina, paypak kutintak rakinata ñawpachina; chay kuskakunaman akllashka yaykunata, mana paktapakta chayanatapash anchuchina.
Warmikunapak mana paktapakta kakta, kapuyachik chikanyachikta anchuchina, kapuchikta minkashkakunaman yaykunata wiñachiyna.
Wiñariyta, yachaykunata willachina, kapukyachinaman ñanchishka sumak yachaykunatapash tankashpa yanapana.
Tukuy hatunkuskakunapi pukuchinata mirarichun, llaktaykunata wiñachiyna, mikuna awkiyay kamayta ashtawanka wiñachiyna, llankaykunata mirachina, hatun kapuchik kuskakunapi yapa manu kullkita wiñachiyna.
Tukuyllapak kullki mitachita, tukuykunapak kullki mañachinatapash ñawpachina.
PICHKANIKI PAKMA Kullkiyay rantichinakuy, paktakay mintalaypash
335 niki.- Rantinchinapi, kullki kachaypi imapacha mutsurikpika Mamallaktami patachinka, rikurayankapash; yanka kullkita llukshichikpi, yapa kullkiyakpi, shukpaklla tukukpi, llullawan, charishkakunata, mitachikunata shuwashpa chawpikpika wanachinkami.
Kullki hayñikunata, tukuylla charishkakunata, tantanakuy charishkata imashina tukuysami llakichikpipash wanachinkami. Mamallaktami chani yuyachikta hatun kapukta ukllana shuk llaktayta churanka, shuk makipilla kashpa, imasami rurayta anchuchinkapa wanachina ñankunata churanka.
336 niki.- Mamallaktaka charishkakunaman, may alli mitachiman yaykunkapa paktay mintalaytami tankanka, achikyachinkapash; shina chawpiyachipi pantachikta uchillayachichun, kipaka charirayanatami ñawpachinka.
Mamallaktami mintalay kuskapi achikllaywan, alli kachun rikunka, ushaykuna, llankaypacha pakta kachunmi ñawpachinka; kaytaka kamachiywan churanami kanka.
337 niki.- Mamallaktami kapukkunata apankapa, mintalankapa, kullkankapa uchilla wallpata wiñachishpa ñawpachinka. Llakta ukupi tiksi mutsuykunata allikachinka. Suyu milka ukupi, allpapacha milka ukupi, Ecuador llaktapak kullkita maymutsurik kuska rikuymanta kallarishpa charinkapa ñawpachinka.
SUKTANIKI PAKMA Kullkita wakaychi, churaypash
338 niki.- Mamallaktami llakta ukupi kapukchik kullkita, sapikullkita wakaychinatapash ñawpachinka, ukllankapash.
Shinallatak istallaktapi llankak runakuna kullkita, charishkakunata tikrachimushpa wakaychichun yuyachinka. Runakunapak kullki wakaychishka, chikan chikan kullki tantanakuykuna alli kapukyachikpi kullkita churachun ñanyachishkami kanka.
339 niki.- Mamallaktami llakta ukumanta, istamanta kullki churayta ñawpachinka; ima samikullki kakta riksishpa nikikunata churanka, kallaripika Mamallakta ukupi churachun kunka.
Kullkita churachun ñanyachishka chikansami kapukyachikpi churachun, mushuk sumakyachay yuyaywan kanka; suyukuna, hatun kuskakuna paktapakta kachun yuyaywan kanka.
Istallaktamanta kullki churayka Mamallakta ukupimi kullki churayta paktachik kanka; kamachiy milkata, Mamallakta nikichishkata, hayñikunata kichkita sumakchachun kichkichishka kanka.
Mutsurikuna, kallari llankaykunaka Mamallakta Wiñariy Paktay Yuyay ukuman ñanyachishka kanka, kikinllatak karupi kamachikpak tawkasami paktanakunapash Mamallakta Wiñariy ukupimi kanka. Tukuyllapak kullki churayka Mamakamachiy iñishka wiñarichun kamachichishka yuyaykunata paktachinkapa rinka.
VII KAPAKNIKI Sumak Kawsaypak Kamachiychishka SHUKNIKI WANKURIY Yaykuy, paktapaktapash
340 niki.- Mamallaktapak yaykuna, paktapakta llika tantarishka mukuyashka, llikakuna, kamaywasi, llaktakuna, uchilla kamachiykuna, llankanakuna, ruraykunata kamak paktachik mitachikunami kimirishka kan. Mamakamachiypi riksishka hayñikunata paktachichik, wiñariyna kamachishka yuyay kimirishka kanka.
Llikapash Mamallakta Wiñariy Paktay Yuyayman tinkirinka, karuyachishka chaypikay paktana llikaman tinkirinka, tukuymashnapi, kawsaypura paktapakta, wiñariyay, kawsaytarpuypura, yanapay, mana chikanyachik tiksita ñawpashpa katinka; ashtawankarin maysumak, allita, may alli, achikllay, arinishpa paktachina, chaypi kana yuyaypi awllinka.
Llikami: yachana karma, allikawsay, kawsaykamay, llakimashkay, ukkukuyuy, pukllaykuna, kawsana wasi, kawsana kuska, kawsaytarpuy, willanakuna, willana kuskakunami shuk wallparin. Shinallatak kacharishka pachawan kushiyarina, amawta, sumakyachay, llaktakuna, runakunata kamak, aparik kuskakunapash wallparin.
341 niki.- Mamallaktami, paypak runakuna suni kawsaykama tukuyta ukllankapa kuskakunata wiñachinka, Mamakamachiypi riksishka hayñikunata, tiksikunata sinchita churachun, ashtawankarin tawsami paktapakta kachun, ama chikanyachichun rikunka. Chay mana pakta kawsayta charik, shitashka, chikanyachishka, llakichishka, unkushkamanta, tisiku kashkamanta, chay kawsaypatapi akllashka ruraykunata kallaripi churanka.
Tukuyta ukllanaka sumakyachay llikata katishpami kamachiykunawan yuyarishpa awllinka.
Sumakyachay llikaka tiksi yuyaytami ñawpachishpa, tukuy runakuna kawsayta paktapakta llikawan ñawpanka.
Wawakunata, wamrakunata tukuyta ukllana karuyachishka Mamallaktapak llika, kariwarmi wawakunapak, wamrakunapak hayñi pushayta sinchita rurachichun minkashka kanka.
Kayka tukuylla, shukllapak kamakwasi, sapsi llikapak pakmami kanka.
342 niki.- Mamallaktami llika mañay mashkay awllirichunka, paktapakta, kallaripitak achka kullkita watanta utkashpa churanka.
SHUKNIKI PAKMA Yachay
343 niki.- Mamallaktapak yachayllika ushay wiñachinata, sapa runata, tantarishka runata, llaktayuyayta, yachayta hawayachishpa wiñachina yuyaytami charinka; shinallatak, alli yachayka yuyayta, sumakllankayta, yachayta ushachichun, makirurayta, kawsaytarpuyta, sumak llankachinata mashkachun shuk ñantami charinka.
Yachay llikaka yachakuk runatami chawpipi charinka. Shinallatak chutarishka, kushiyachik, tantachik, allita rurachik, allita awllikta charinka.
Mamallaktapak yachay llikaka runakuna maypi kawsana allpapi kakta, kawsaytarpuyta, shimikunata, kawsaypura rikuytami charinka; shinallatak ayllullaktata, llaktakunata, runakawsaykunata sumaychanka.
344 niki.- Mamallaktapak yachay llikaka: kamaywan, yachanakuna, llaktaykuna, tiyakkuna, yachay katimuyta rurakkunata hamutanka; shinallatak imashina kallarik yachay, tiksi yachay, chawpi yachay patakunapi ruraykuna hamutarin. Hatun yachay llikawanmi mukuyarishka kanka.
Mamallaktami hatun kamachikkunapak makiwan yachay llika apuytaka pushanka, Mamallaktapi yachay llaktayta patachinka; shinallatak yachaywan kimirik llankaykunata, yachana llika ukupi kak kamachishka tantanakuyta nikinka, rikurayankapash.
345 niki.- Yachayta tukuylla mitachi shina, tukunkapaka tukuylla yachanawasiwan, shukpaklla yachana wasiwanmi yachayta mañachinka.
Yachanawasikunapika mana kullkita hapishpalla tukuypak ñawiwan mitachita yanapanka, munayyachayta, runakuna yaykuna, paktapakta kana llikapak milka ukupi yanapanka.
346 niki.- Shuk kamayku wasimi tiyanka, chayka kikinllatak llankay kashpaka, uku kamayku, kancha kamaykuta ruraywanmi yachayta allichinka.
347 niki.- Mamallaktaka kaykunatami paktachinata charinka: 1.
Tukuylla yachachipurayta sinchiyachina, punchanta sumakyachay allichirichun yanapana; yachanawasi, hillaykunatapash tukuypi shayachina, tukuylla yachana wasikunapi mutsurik kipikunawan sinchiyachina.
Yachana wasikunaka tukuypak pushanapa sumaklla kawsankapami kachun kamana, chayka pi ima mutsurishkatami rikuna.
Shinallatak yachana wasikunaka mayhan yachakuk imashina kakta rikuna kuskakunami kachun kamana.
Kamachishka shinakay yachayta, mana kamachishka yachaytapashmi kamana.
Yachayta pushakkunaka llaktayuk kachun, kariwarmi munay, hayñita achikyachishpa yachayta rakichun sinchita churana.
Kariwarmi wawakunapak, wamrakunapak, kuytsakunapak munay wiñariyta sumaychachunmi kamana, tukuy tatki yachay kati ukupimi shina kamana.
Yachay llikapi tukuysami llakikunatami anchuchina, tukuy ukun alli kachun, munayyachay, kariwarmi yachakukpak yukuy llaki ama tiyachun kamana.
Killkay mana yachayta, killkashkata mana hamutayta, nikikpi killkanata mana yachayta anchuchina; killkanata yachashka hawapi yachachun yanapana, yuyak runakunatapash punchanta yachachun pachata kuna, puchurishka runakuna yachachun allita yanapana.
Willanakuna, willana sumakyachaykunata yachay katikuypi yaykuchina, kapukyachik llankaykuna, llakta llankaykuna yachaypi tinkirichun churana.
Ishkayshimi kawsaypura yachaytami paktachin, yachaypika kikin kawsaymarkapak shimitami mutsurinka, kutin castellano shimika kawsaypura kimirinakunkapa kana. Kayka Mamallaktapak tukuylla llankana llaktay yuyaypak ukupimi kana.
Ashtawankarin imashina ayllullaktakuna, llaktakuna, kawsaymarkakunapash sumaychay hayñiwan kachun kamana.
Yachakukkuna, ayllukuna, yachachikkunatapash yachay katikuypimi chaypi atishpa kachun kamana.
Tukuy runakunami llakta allpapi, suyupi, paktapakta kallariwan yachayman yaykuchun kamana.
348 niki.- Tukuylla yachaymi kullkita mana kanka, Mamallaktami yachaypakka chaypachatak kullkita kunka, patachinkapash, huntaktapash kunka.
Yachaypak kullkita rakinaka runakunaman pakta, mashna llaktaman, saywashka allpaman, shuktakkunamanpash pakta kachun yuyaywanmi rakinka.
Mamallaktami tisiku runa akllashka yachayman, tukuylla iñik yachayman, makiruray yachayman, sapsi yachayman yaykuchun kullkiwan yanapanka, shinapash alli yachaymanta kullkita mana mañashka kachun yanapanka, chaypaktak kachun, alli yachayta rikuchichun kullkita kunka. Tukuyllapak tiyakkunata makinchishka, kamachiywan yuyarishka kachun.
Yachay kamaywasika mana kullkita pakalla apana yuyayta charinachu kan.
Imashina nishkata mana kullkita kushpa paktachikpika, mayhan kamachikpak kamachik pushakmanta llukshichishpa wanachishkami kanka, kariwarmi mitachikunaka kipa wanachina sakirinka.
349 niki.- Mamallaktami yachachikkunataka runataka, tukuy patakunapi, shina layakunapi, shayaypi, mushukyaypi, punchanta wallparipi, yachay allichiripi, amawta yachay allichiriypi kamanka.
Yachakta rikushpa, mana killa kakta rikushpa, amawta chanita rikushpa pakta kullkitami kunka.
Kamachiymi yachachik kallpayta, yachay patachita patachinka; paykunapak llankayta rikunkapaka tukuy llaktapi kamayku llikata churanka, tukuy patapi llankaykullki llikatapash churanka; shinallatak ñawpachina, kuyurina, rantinchina llaktayta shayachinka.
350 niki.- Hatunyachay llikaka amawta yachaypimi wallpana, amawta rikuywan, runata kuyay yuyayta, amawta, sumakyachay taripay yuyayta charin, mushukyachinkapash. Shinallatak ñawpa yachayta, kawsaytarpuyta willana, ñawpachina, wiñariyna yuyaytami charin; kamachishka wiñariy paktayman kimirishka Mamallaktapak llakita allichikkunata wallpana yuyaytami charin.
351 niki.- Hatun yachayllikaka, Mamallakta yachana llikawan, Mamallakta Wiñariy Paktayyuyaywan mukutukushkami kanka; kamachiymi hatun yachayllikakwan Pushak Mitachiwan kimirishpa ñankunata churanka.
Hatunyachay llikaka kikinllatak paktachina, pushanakuna, llankaypachapi paktapaktata, sumakta, chaypak yaykuchik yuyayta, yachayta kapukchinkapa kikinllatakmi churarinka; kallarita kamachishka kanka. Kayka ñawpayachay milka ukupi, shuk tawka yuyaypi, amawta kapukyay hatun sumakyachaypi kanka.
352 niki.- Hatunyachay llikami: sumak yachaywasi, tawka sumak yachaywasi, sumakruray wasi, sumak rurachik wasi, yachachikta yachachikwasi yaykurishka kanka; takinata, kapchita yachachikwasi chaypi kanka.
Kay yachachik wasikunaka, tukuyllapak kashpa, chikan kashpapash mana kullkita llukshichina yuyayta charinkakunachu.
353 niki.- Hatun yachana llika shinami kamachishpa pushanka: 1.
Un organismo público de planificación, regulación y coordinación interna del sistema y de la relación entre sus distintos actores con la Función Ejecutiva.
Llankayñanta rurak, patachik, llika ukupi kimirinakuy tukuylla tantanakuy kanka, Utkachik Awlli chikan rurakkunawan kimirishka kanka.
354 niki.- Sumak yachaywasita, tawka sumak yachaywasitaka, tukuylla kashpa, chikan kashpapash kamachiy churashka wiñarinka. Shinapash llankayñanman minkashka yaykurik kamachik arininka, llikawan patachishka, kimirinakushpapash hatunyanka. Paykunami arinishka tiksi willaykunata, wiñachik kamaywasi mañashka sumak, sinchi churayta charinka, llankayñanpak hatun tantanakuymantapash charinka.
Sumak rurachikwasi, yachachikta yachachikwasi, takinata yachachik wasipash llankayñanta minkashka tantanakuy arinishkapakmi wiñarinka; llikawan patachishka, kimirinakushkami wiñariynka, paykunami arinishka tiksi willaykunata, wiñachik kamaywasi sumak sinchi churayta, llankayñanta hatun tantanakuymanta charinka.
Mushuk yachanawasikunata wiñachina, paykunaman kullkita kunapash imashina Mamallakta mutsurishkata rikushpami arininka, chayka Mamallakta wiñariynaman watarishka kanka.
Llankayñanmanta, patachikmanta, llikata kimirichikmanta minkashka tantanakuy, arininata, sumak kachun sinchi churak minkashkakunaka: kamachiywan yuyarishpa sumakyachaywasi, tawka sumakyachaywasi, sumak ruraywasi, sumak rurachik wasi, yachachikta yachachikwasi, takinata yachachikwasita sakichinata ushanmi. Shinallatak kamachiywan wiñarishka yachay wasikunatapash mana nishpa kutin washaman churanata ushanmi.
355 niki.- Mamallaktaka sumak yachaywasita, tawka sumak yachaywasita kikinllatak amawta yachaywan, kamay kamachishpa, kullkita rikushpa, tantakushpa katichun riksinka; kayka kamachishka wiñariyna paktanakuna kimirishka kachun, Mamakamachiypi tiyachishka tiksikunawanmi riksinka.
Sumak yachaywasi, tawka sumakruyay yachaywasi kikinllatak llankachun, pushachun hayñita riksin.
Kayka yanapak, paktachik hamutashkami kan. Kay kikinllatak pushayka kishpiyrishka yachayta pushanatami kaman, mana washaman tikrashpalla illuta mashkana hayñita kun. Kikinllatak pushachun, mutsurikkunata mashkachun, shina shuktakta pushana, achiklla, llaktay tiksiwan kun; amawtata, sumak llankayta, kawsaytarpuyta, kapchita kaman.
Ayllukuskataka mana pipash pakinallachu kan, mana pampachishkachu kanka, huchata charikpak wasi kakpimi pampanchishka kanka.
Tukuylla ushayta harkachun mutsushpa mañakpika, kamaywasipak hatun kamachikmi rikurichun nishpa mañanka.
Kay yachana wasikuna kikinllapak kawsaytaka pipash rikuchun mana sakinchu, kamaykuta rurachun Mamallaktapi llankayñanta rurachun nishpami kikinlla kawsaytaka allichinka.
Pushak awllika mana manukullkita, churashka hatunkullkita kichunkachu, mana hillachinkachu.
Shinaka yachayta wichkanata, tukuy ashallatapash yachaykamaytaka allichinata mana ushankachu.
356 niki.- Tukuylla sumak hatun yachayka kimsa patakama kullkita mana hapinkachu.
Tukuylla kamaywasi sumak yachaywasiman yaykunata kamachiy arinishka patachi llikawan, yaykuna llikawan patachinka.
Mana kullkita kunaka kariwarmi yachakukkuna amawta yachayta rikuchinaman kimirinka.
Tukuylla kakta, chikan kakta ñawita mana rikushpa, tukuy yaykuchun paktapakta punchanta llankaypacha kachun kamashka kan; kuyuripi, llukshiripi paktapakta kachun rikurin, chikan yachaywasipi kullkita hapichun hawata yallirin.
Chikan sumak hatun yachaypi kamachishka kullkita hapinaka: yanapaykullki, mañachishka kullki, tantashka kullki, yaykuna kullki, shuktakkunapashmi kanka; shuktak tantachimuk kullkipash kanka, runakuna paypak tawka kuskakunapi paktapashmi kanka.
357 niki.- Mamallaktami tukuylla kamaywasi hatun yachanawasiman kullkita kuchun kamanka.
Shinapash tukuyllapak yachaywasi, tawka sumakyachay wasikunaka paykunallatakmi kullkita mashkanka, chaytaka llankayta wiñachinkapa, amawta yachayta allichinkapa, taripayta rurashpa, kullki yanapaywanmi kimsa patakama yachakukkunaman kushpa mashkanka.
Shinaka manuchinata mana llakichinkachu, kay kullkita rakinaka may alli yachaypi, shuktak kamachiyta churasha yuyaywanmi tiksirinka.
Kamachiymi sumakyachay mitachi yanapayta, tapuna ukuta patachinka, tukuyllakuna, chikankuna sumak yachanawasikunawan, tukuyllapak chikan sumak yachaywasiman, shuktak kullki yaykuna kuskakunata patachinka.
ISHKAYNIKI PAKMA Allikawsay
358 niki.- Mamallaktapak allikawsay llikami wiñariynata, ukllanata, ushaykunata kutin hapinata, shuk allikawsaypak ushaykunatami charinka; kayka shukpaklla, tantarishkapakpashmi kanka, tawkasami runa kawsayta, kawsaytarpuyta riksinka.
Llikami Mamallaktapak hatun yaykuchik, chayka runakuna paktapakta kay llikakunapak hatun tiksitami katinka. Shinallatak kawsay allikayta, ushakuy, kawsaypura, kariwarmi, kariwarmiyaywan ñanchirinka.
359 niki.- Mamallaktapak allikawsay llikami kamaywasi, yachanakuna, llaktaykuna, tiyakkuna, alli kawsayta katimuyta rurakkunami hamutarinka. Tukuy allikawsay hayñikunatami ukllan; ñawpachinata, harkanata, hapinata, tukuy patakunapi allichinatami kamanka; shinallatak llaktayukkunata chaypi kachunpash yanapanka, runakunata unkuymanta rikurayanatami hamutarin.
360 niki.- Llikami wallparik kamakwasiwan allikawsayta ñawpachinka, tukuyta rikuchun, yanapachunpash kamanka; kaytaka ayllupi, ayllullaktapimi ruranka. Kallari allikawsay tiksi yanapaywan, chikan pata yanapayta tinkuchinka.
Ñawpa pacha hampikunawan, mushuk sacha hampikunawanpash hampinata mirachinka. Tukuylla allikawsayka Mamallakta allikawsaypak pakmami kanka, Mamallaktapak hampikwasikuna tantarishka, tinkirishka, wallparishkami kanka. Shinallatak kawsaykamay wasi, shuktak Mamallaktapak hampita rantimuk wasikuna wallparishka kanka; kamachiyman kimirishka, paktachikman kimirishka kanka.
361 niki.- Mamallaktaka allikawsay hatun kamachiywan allikawsay llikapak pushakmi pushanka, allikawsaypak hatun llaktayta wallpanata charinka. Shinallaktak tukuysami allikawsaywan kimirik llankaykunata kamachinka, patayachinka, rikurayankapash. Allikawsay hatun kuskapak awllikunata kamanatami charin.
362 niki.- Tukuyllapak allikawsay mitachitaka: Mamallaktapak, shukpaklla, kikinllakunapak, sapsi tantanakuypak kamaywasiwan llankayta mañachirinka. Mayhan ñawpa pacha, mushuk, paktachik hampakunata pushanka.
Allikawsay mitachikunaka kawsaypi kamashka, allikay, sumakmi kanka. Willaykuna chaskishka kachun, willayman yaykuchunpash kamanka, unkushkakunamantapash pakallami willanka.
Mamallaktapak tukuylla mitachi allikawsayka tukuypakmi kanka, tukuy hampina wasikunapi mana kullkitachu kuna kanka. Kaykunaka unkuy unanchata mashkana, hampina, hampikuna, kutintak mutsurik ukupi alliyanka.
363 niki.- Mamallaktaka kaykunatami paktachinka: 1.
Tukuylla llaktaypi willarichun wallpanata, ñawpachinata, harkanata, hampinata, kutin allichinata, allikawsaypi tukuyta yanapanata kamana. Shinallatak ayllukunapi, llankana ukupi, ayllullaktapi allikawsay llankayta rurana.
Allikawsaypi yanapayta hatunyachinata, allikayta punchanta allichinata, killpakta hatunyachina.
Mamallaktapak allikawsay mitachita sinchiyachina, yuyayhuntata runaman yaykuchinata charina; uchilla wallpata, tukuylla allikawsay tantanakuykunaman kipikunatami kuna.
Ñawpa allikawsay, mushuk allikawsayta riksishpa, sumakchashpa paktachichun kamana. Paykuna yachashka ruraykunata, hampikunata, hillaykunatapash ñawpachina.
Mamakamachiypi imashina kakta rikushpami chay ancha unkushkakunataka, chay unkuyta hampik hampikunata karana.
Tukuy allikawsaypaka, unkuy harkay mitachita sinchita churana, allikawsay mirarinata, tukuysami allikawsayta kamana, warmikunapak kawsayta, ashtawanka chichukay pacha, wachakuy pacha, wachashka kipapash kamana.
Allikay, sinchita churashka, allita hampik hampikuna tiyachun kamana; hampita mintalanata patachina, Mamallaktapi murukunata pukuchinata ñawpachina, llaktakunapi hatun unkuy rikurikpi alli hampikunawan hampinata patachina.
Hampikunaman yaykunaka, tukuylla allikawsaypak yuyaykunawan rantina kullki hawa, hampikunata imashina mintalana yuyayta charina.
Allikawsaypi llankak runakunami tukuypi wiñarichun yuyachina.
364 niki.- Millay kawsayka tukuylla allikawsaypak shuk llakimi kankuna.
Willaykunata kimirichishpa llankanata wiñachina. Shinallatak Mamallaktaka machanayakuta, shayrita, yuyaymiyuyta, muspachik miyuyta millpukta harkana, hampinata charin, wakinpilla mikukkunata allichinata, punchanta mikukkunata, llakichikkunata rikurayanatami charin.
Imamantapash Mamakamachiypi nishka hayñikunawan mana pita chikanyachinata, wakllichikkunatapash mana sakinachu.
Mamallaktami machana yakuta, shayritaimashina willaykachanatapash rikurayanka, patachinkapash.
365 niki.- Imamantapash tukuylla allikawsay wasikuna, shukkunallapa allikawsay wasikunapash, hampik kunapash unkushkata chaskishpa rikunata mana sakinkachu.
Mana rikukpika kamachiywanmi llakichinka, wanachinkapash.
366 niki.- Allikawsaypak tukuylla kullkika utkapachapi patachishka, achkapashmi kanka; punchanta kuyurik Mamallaktapak hatun kullkimanta hapishkami kanka.
Tukuyllapak kullkika mashna runakuna kawsakta rikushpa, allikawsaypak mutsuyta rikushpami rakishkakuna kanka.
Mamallaktami allikawsaypak hampik wasikunaman kullkita kunka; kikinllatak shukpaklla hampik wasikunamanpash mana shuwak kakpika kullkiwanmi yanapanka. Mana kullkita hapishpa llankayta mañachikpi, tukuylla llaktaywan paktachikpi, allikayta sinchiyachikpi, kawsaykamayta, hayñikunata sumaychashpapash kullkita kunka.
Kay kamaywasikunaka Mamallakta rikurayayman, patachiman watashkami kanka.
KIMSANIKI PAKMA Runakunapak kawsaykamay
367 niki.- Kawsaykamay llika tukuyllapash, tukuymashnapashmi kan; llaktakunapak wakinpi mutsuy tiyakpika mana shukpaklla kachun sakinka.
Wakinpi mutsuykunata ukllayka tukuykuna mañashka kawsaykamaywanmi rurarinka, chaypak churashka kamachiychishkawanmi rurarinka.
Kay llikapash, runakuna paktapakta kana hatun llikapak tiksiwanmi ñawpanka; shinallatak mañashka, ushakuywan, yaykuchiwan, yanapaywan, kullkiyanapay pushashkawanmi kanka.
368 niki.- Kawsaykamay llika: tukuy kamaywasi, uchilla kamachiykuna, llaktaykuna, tiyakkuna, mitachi, kawsaykamayta mañachinakunami hamutarinka; charirayana, may alli, kutikuy, achiklla tiksi yuyaywan awllirinka.
Mamallakta kawsaykamaywan kimirik llankaykunata uchilla kamachiywan patachinka, rikurayankapash.
369 niki.- Mañashka tukuypak kawsaykamayka unkuykuna rikurikpi, wachay tiyakpi, karilla wawata kamakpi, llankay llaki tiyakpi, llankay shayarikpi, mana llankayta charikpi, rukuyakpi, mana chanirikpi, tisiku kakpi, wañuypi, kamachiy shukta churakpi mañashka ukllanka.
Unkuykuna rikurikpi allikawsayta mañachi, wachaytaka allikawsay tukuylla yaykuchik llikawan yanapanka.
Mañashka tukuypak kawsaykamayka tukuy kitillaktaman, paklla llaktamanmi chutarinka; tiyak llankayta mana charishpapash yaykurikmi kanka.
Wasipi llankashpa mana kullkita hapik runakunaman Mamallaktami chasni kullkiwan yanapanka.
Kaypakka kamachiymi mutsurik ñankunata churanka.
Mushuk mañachina kullkika, chaypak kullkita churashkami kanka.
370 niki.- Ecuador llaktapak Kawsaykamay Wasika, kikinllatak tantanakuy kamachiy patachishkami kanka. Kaymi tantarishka runakunapi unkuy rikurikpi tukuy mashna kawsaykamayta mañachishpa paktachinata ushanka.
Mamallaktapak Chapak, ayñi ushakpash akllashka hamuncha shuk kawsaykamayta charinata ushanka, kamachiywan yuyarishka kanka, paypak kawsaykamay tantanakuyka tukuylla hatun allikawsaypak, kawsaykamay llikapak pakmami wallparinka.
371 niki.- Kawsaykamaypi mañachinaka, chayman tantarishka runakuna, kariwarmi chaypi llankak runakuna, kawsaykamashka chikan runakuna, Ecuador llaktamanta ista llaktapi kawsak kariwarmi runakuna churashka kullkiwanmi mañachinka. Shinami Mamallakta kushka, chasni kullkiwan llankanka.
Kawsaykamaypak kullkitaka, sapan watapimi Mamallaktapak Hatun Kullkimilkapi churanka, imapak mutsurikpipash utkashpa kachashkami rikurinka.
Kawsaykamay kullkita mañachishpaka, rantina manu, sakichina, mana hawalla mushuk kakpi anchurina kanka; kamachiy churashka wawaman mikunata kushpami kishpiyrishka kanka, kamakwasiwan yuyarishpa sinchita churashkami kishpiyrinka, kaykunami manu kullkita kunamanta washaman sakinka.
372 niki.- Tukuymashna kawsaykamaypak kullki, wakaychishka kullkika paykunapak, kurikullkimi chikan kanka.
Imapak wiñarishka yuyayta, awllita alli paktachinka; mayhan Mamallaktapak kamaywasipash kullkimanka, kurikullki hapinata mana ushankachu.
Tukuylla kullkikunata, paykunapak churashka kullkitapash Ecuador llaktapak kawsaykamay wasipak kullkiyuk wasiwanmi llankanka; paypak mashkayka: kawsaykay, manu tikrachina, allita, miraripak, ushak tantanakuyman rikurayanamanmi watarinka.
373 niki.- Ecuador llaktapak paklla kawsaykamayka wasipak ukupimi kanka, mañashka tukuymashna kawsaykamaypak shuk kamachishka hamunchashkami kanka. Pakllapi kawsak runakunata, makiwan llankak runakunatami ukllanka, shinchita churashka runakuna kullkiwan yanapashka, Mamallakta kawsaykamay llikapi llankak runakuna churashka kullkiwan, kariwarmi ayllupushak chikan kullkita churashkawanmi kanka; kay tantanakuy sinchiyachun, wiñariychun Mamallakta churashka kullkiwanmi llankanka.
Kawsaykamayka allikawsayta mañachinata kunka, runakuna llakirikpi, tisiku tukukpi, rukuyakpi, wañukpimi yanapayta mañachinka.
Tukuyllapak kawsaykamay, shukllapak kawsaykamaypash ama washaman sakirichumi kanka, Ecuador Llaktapak Kawsaykamay wasiwanmi Paklla Kawsaykamayta kullkiwan yanapanka.
374 niki.- Mamallaktami istallaktapi llankak runakunata Ecuador llaktapak Kawsaykamay Wasiwan paykunallatak yaykuchun yanapanka, ima llakikuna tiyakpi shinchita yanapachun churanka.
Kay kullki mañachitaka istallaktapi llankak runakunami paykunallatak churashpa yanapanka.
CHUSKUNIKI PAKMA Wasimuyuntin, wasipash
375 niki.- Mamallaktami pushakkunawan tukuypak allikawsay kuskata, alli wasita charichun hayñita kunka, kaypakka kaytami paktachinka: 1.
Pushayyachay yachana wallparichun mutsurik willaykuna mirarinka, kayka kawsana wasi, mitachi, pacha kimirinakuy hamutarinka, shinallatak tukuylla aparikkuna, kipiyay, kitillakta pampata llankaypi mirarinka.
Tukuy Mamallaktapi kawsana wasi, kawsaykuska maypi kakta yaykuchishpa, kay allpakipu shuyuta charinka.
Minkashkalla wasita allichinka, puñuna wasikunata mirachinka, tukuylla kuskakunata, waylla paklla pampata mirachinka; shinallatak akllashka kamachishkapi ñawpachinka.
Yachay wasikunaman, tukuylla hampina wasiman, chuyayakuta tukuylla mitachita, zirmata mana samarishpachu kamanka.
Desarrollará planes y programas de financiamiento para vivienda de interés social, a través de la banca pública y de las instituciones de finanzas populares, con énfasis para las personas de escasos recursos económicos y las mujeres jefas de hogar.
Garantizará la dotación ininterrumpida de los servicios públicos de agua potable y electricidad a las escuelas y hospitales públicos.
Tukuy runakuna paktakay chaniwan kawsana wasita charichun kamanka, shinapash mana achka kullkita kunatami charinka 8.
Mamakucha manyaman, mayu pataman, uchillakucha, hatunkucha pataman tukuylla yaykuchun kamanka, chaypakka tukuyshina ñankunami chayanka.
Mamallaktami rurana ñanta rurachun, patachichun, rikurayachun, kullkita mashkachun, kawsaykuskapak, kawsaywasipak llaktayta mashkanka.
376 niki.- Kawsaykuskata, kawsana wasita charina, pachamamata wakaychina hayñita paktachinkapaka kitipak kamay kamachiywanmi shukpaklla makimanta kichunka, wakaychinkapashmi; kipa wiñachiynkapa pampakunata rikurayanka.
Pampakunata yankalla hapishpaka chaypi mana imatapash rurachun, mana sakinachu. Ashtawankarin pakllamanta, kitillaktaman, tukuyllamanta shuklla makiman richunka mana sakinkachu.
PICHKANIKI PAKMA Kawsaytarpuy
377 niki.- Mamallaktapak kawsaytarpuy llikami tukuyllaktakunapi kikinyayta sinchiyachinata charin; kawsaytarpuy tawsami rikuchikkunata ñawpachina yuyaytami charin. Shinallatak kishpiyrishka sumakyachayta yuyachina yuyaytami charin; kapukyachina, yachakyachina, rakina, charishkawan kushiyarina kan, kawsaytarpuywan mitachina, llaktakuna yachashkata, charimushkata mana chinkachina yuyaytami charin.
Kawsaytarpuy hayñita hunta pushanatami kamanka.
378 niki.- Mamallaktapak kawsaytarpuy llika wasika, tukuylla kullkita chaskik kawsaytarpuypash karma kamaywasikuna tantarishkami kanka; shinallatak shuklla, tantarishka llankakpash llikaman kimirikmi tantarinka.
Kawsaytarpuy tantanakuykunaka Mamallaktapak kullkita chaskikkunaka rikurayanaman, ñawinchinamanmi watarishka kan.
Mamallaktami kay tukuy kawsay llikata hatun kamachiywan, chaytaka kishpikaywan, wiñachiwan, rimaywan, kawsaypurawan, chikanyashkawanpash pushanka; shinaka kawsay ruraymantami llankanka, kipaka kawsaytarpuy wallpaymanta, mirachina ñantami churanka, Mamallatakpi llaktayta pushanka.
379 niki.- Kawsay charimushka hapinalla, mana hapinalla kawsaytarpuypak sapi yuyaymi kankuna; kayka runakuna kikinkaypak, sapsiyaypak, kikinyaypak hawakulla kankuna.
Mamallakta wakaychishka chanti, shukkunapash kankuna.
Rimay samikuna, ñawparimaykuna, tawkasami rikuchikuna, wiñachishka takikuna, arawikuna, raymikuna kanka; shinallatak wiñachishka iñiykuna, kapukkunapash wakaychishkami kanka.
Wasikuna, kuskakuna, tantachishka kitillaktapi wasikuna, kitiwakakuna, pachamamapak kuskakuna, ñankuna, sisapampakuna, riksina pakllakuna llaktakunapak kikinyay charikkunami kanka.
Kapchikamayta, amawtayta, sumakllankayta wiñachishkakuna kan.
Mamallaktapak charimushka kawsaytarpuyta mana mayhanpash huntaypak, mana rantinchipak, mana killkachipak kankakuna.
Mamallaktaka imakunata kallarimanta kawsaytarpuyta charimushka hayñita charinka, paypak ukllayta kamanka.
Imasami wakllichipash kamachiywan wanachishkami kanka.
380 niki.- Mamallakta paktachinaka kaykunami kanka: 1.
Kikinyaymanta, ukllaymanta, harkaymanta, wakaychimanta, kutin allichimanta, yachak chayachinamanta punchanta llaktaykunawan achikyachina.
Shinallatak charimushkata hapinalla, mana hapinalla wiñarik charimushkunata, wiñaykasaykunata, kapchiyayta achikyachina; shimikunata, waymakamayta, sapsiyay yuyaymanta, chani tantarishkata achikyachina; chaymantaka kawsaypura llakta, tawkasami kawsaytarpuy, achka tullpu runakuna wallparik rikurishkata achikllata rikuchina.
Kichushka, chinkashka, urmachishka charimushkakunata tikrachimuna, kutintak tarina yuyachina; killkashka kamachiy kullkata wakaychina, rikuna shuyuta, sinchita willana zirma yachanakunata sinchita churana.
Tukuyman rakina ankukunata, tukuylla rikuchikunata, kapchiyayta wiñachikkunata mana mañak, mana kichkiyachik llashak willayta tawka runakunaman chayachun paktachichina.
Llaktapi runakuna kawsaytarpuyta, kapchiyayta tukuy llaktakunapi wiñachichun rikuna.
Kapchiyay munay wiñarichun yachachina wallpakunata llaktayta shayachina, mirachina; shinallatak, tukuysami mitayuk runakunaman kapchita wiñachichun mirachina, kallaripika kariwarmi wawakuna, wamrakuna kapchiyayta wiñachichun llaktayta shayachina. Kapchiyayta yachak pushakukkunata yanapana.
Tawkasami kawsaytarpuyta rikuchinata kamana, Mamallakta charimushkata kawsaytarpuy kapukyayta ñawpachina, chayta llaktakunaman llashakta yachak tukuchun chayanata mirachina.
SUKTANIKI PAKMA Ukku kuyuy, kishpiy pachapash
381 niki.- Mamallaktami ukkukuyuy yachayta ukllanka, ñawpachinka, rikunka; kay yachayka: kuyuri yachay, pukllaykuna, allikawsayta yanapak llankaykuna, runakunapak tukuy wiñariyta yanapakta hamutarinka. Pukllaykunaman achka yaykurichun, pukllak tukuchun wallpak llankaykunata tankanka; kitillaktapi, kitillipi pukllachun tankanka. Mamallaktaka kay llaktapi, ista llaktakunapi rimanakushpa pukllachun allichirina kachun, pukllaypi chaypi kachun, ista llaktapura pukllayta yanapanka. Mamallaktapura pukllayta chimpapurakta ukllanka, tisiku runakuna chaypi pukllachun mirachinka.
Mamallaktami kay llankaykunapak mutsurik kullkikunataka, uchilla wallpata rikurayanka.
Tiyakkunaka Mamallakta rikunaman, ñawipuranaman watarinka, kaytaka pakta paktami rakina kanka.
382 niki.- Pukllak tantakuykuna paykunallatak pushachun, pukllaykunata kamachun, pushachuntakmi riksirin, shuktak pukllak wasikunatapash pukllayta rurachun kamachiywan riksirin.
383 niki.- Sapa runa, sapsi runakuna kishpiyrishka pachata, kuskakunata hatunyachichun; shinallatak runakunata, pachamamata charina hayñita kamana, ukku kuyuririna kuskata, karmamanta kushiyarina kuskata kaman. Shinallatak chakchurina, samana, kikin wiñariyna hayñita kaman.
KANCHISNIKI PAKMA Wankuriy kawsaypak willanakuy
384 niki.- Wankurishka kawsaypak willanakuy llikami willana hayñita paktachichinka, shinallatak willaykuna, kishpiyrishka, llaktayukkunapash chaypi kachun rikuriktami sinchiyachinka Willanakuy llika, tukuylla ñawita charik rurakkuna, llaktaykuna, uchilla kamachikkuna wallparinka; paykunallatak kimirik shukpaklla rurakkuna, llaktayukkuna, sapsiyachikkuna wallparinka.
Mamallaktami tukuylla llaktayta willanakunata wallpanka, rimanaka mana harkashkachu kanka.
Mamakamachiypi iñichishka willana hayñikuna, ista llaktakunawan yuyarishka runa hayñikunata, hillaykunata willanapash mana harkarishkachu kanka.
Kamachiymi imashina tantachinata, awllinata, llaktayukkuna chaypi kanatapash churanka.
PUSAKNIKI PAKMA Amawtay, sumakllankay, mushukyachay, ñawpa yachaykunapash
385 niki.- Mamallaktapak amawtay, sumakllankay, mushukyachi, ñawpa yachaykunaka pachamama kuskakunata sumakchay milka ukupi yuyaykunata charinka; shinallatak pachamamata, kawsay, kawsaytarpuykuna kanka, shinaka kay awkikay yuyayta charinka: 1.
Amawta yachaykunata, sumak yachachikkunata mirachina, hapishpa tukuyman willana.
Ñawpa yachaykunata kutintak tarina,sinchiyachina, hawayachinapash.
Mamallaktapi kapukchikta, mushuk yachaykunata tankachun mirachichun wiñachiyna; may allita, kapukyachikta hawaman churachun, sumak kawsayta allichichun, alli kawsayta rurachichun chasnina, sumakyachikta wiñachiyna.
386 niki.- Yachay llikami yachanakuna, llaktaykuna, tiyakkuna, ruraykuna, Mamallaktapak kamaywasitapash yaykuchinka, shinallatak sumak yachaywasi, tawka sumak yachaywasi, tukuylla taripak wasikuna, tukuylla llankakwasi, shukpaklla llankakwasi, mana pushak tantanakuykuna, chikan runa, kamachishka runakunapash hamutarinka. Kay tantanakuykunaka taripayta, wiñariyta, sumakrurayta, mushuk llankayta ruranka; llankaykunaka ñawpa yachaykunapimi tinkurishka kanka.
Mamallaktami yachak tantanakuywan llikata rikunka, paktana yuyayta llaktayta shayachinka, kayka Mamallakta hatun wiñariyman kimirishkami kanka, chaypi kak llankakkuna wallparishkami kanka.
387 niki.- Mamallaktaka kaytami paktachina kanka: 1.
Kamachishka wiñariynata paktankapa yachayta runakunaman yaykuchinkapa hawalla yachachinatami yanapana.
Yachay yuyaykuna wiñarichun, kapukyachun ñawpachina; amawta taripayta, sumakyachayta mirachina, ñawpa yachaykunata hawayachina, shina sumak kawsayta rurarichun kullkiwan ñawpachina.
Amawta yachaykuna, sumak yachaykunapash yaykuchun, amawta yachayta, tarishkakunata kapukyachinkapa sinchita churana; Mamakamachiypi, kamachiypi killkashkawan sinchita shayachina.
Allikayta, pachamamata, kawsaypachata, ñawpa yachaykuna chinkashkata tarishkata sumaychay milka ukupi kishpiyrishkata wiñachina, taripayta kamana.
Kamachiyta katishpa imashina taripak kakta riksina.
388 niki.- Mamallaktami amawta taripayta rurachun kachanka, sumak yachayta mirachichun, mushuk yachayta, amawta wallpayta, kutintak tarichun, ñawpa yachaykunata ñawpachichun, yachaykunata llaktakunaman willankapami kullkita kunka.
Shuk patsakri kullkiwanka mishanakuypak, ñawpak yuyaypak llankachinaman churanka.
Tukuyllapak kullkita chaskik tantanakuykunaka ñawipurachiman, Mamallakta rikurayayman watarishkakunami kanka.
ISKUNNIKI PAKMA Llakipak mañaymashkay
389 niki.- Mamallaktaka pachamama payllatak tuñirishpa, chukchurishpa, allpachiktarishpa sapalla runakunata, tantarishka runakunata llakichikrikpi imashina kamanata yachachishpa, llakita kasillayachishpa, kutintak allichishpa ukllanka. Shinallatak runakunapak kawsayta, kullkimanta, kawsana kuskakunata allichishpa ukllanka. Imashina llakichikta ashayachina yuyaywanmi yanapanka.
Mamallaktapak karupi llakimanta tantanakuyka: llakta kuskapi, suyu kuskapi, Mamallakta kuskapi tukuylla kamaywasi llakimanta tantanakuk, shukllapak kamaywasi llakimanta tantanakuk allichirishkami kan.
Mamallaktami kamachiywan churashka sumakyachak tantanakuywan pushanka.
Kay kallari awllikunata, shuktakkunatapash charinka: 1.
Ecuador llaktapi tiyak llakikunata riksina, ukumanta, kanchamanta llakichikkunata riksina.
Llakikuna allichinata alli mashkankapa, tukuy willayta, utka achiklla willayta tukuykunaman yaykuchina, chayachina.
Mañashka tukuylla kamaywasikuna, shukpaklla kamaywasikuna chakatarishpa yaykuchun sinchita churana; llakita allichina llankayñanpi kachun, mashkaypipash kachun churana.
Llakikunata harkankankapa, ashayachinkapa kamaywasikunata kimirinakuchun tantachina; llakikunawan chimpapurachun tantachina, manarak llakikuna, wakllirikuna chayakpillatak imashina kashkata tarina, allichina.
390 niki.- Llakikunataka allichinkapaka karupi kullkiyanapay tiksi ukupimi mashkanka, llakitukushka llakta uku kuskapi tiyak kamay wasikunapak llankanami tukunka.
Paykunapak ushay ashalla kashpa llakita allichinkapa mana paktakpika, hatun allpata charik tantanakuykuna, hatun sumakyachay ushayta, kullkita charikmi mutsurik yanapayta mañachinka.
Chay llaktapak kamachikkuna llankanata mana kichushpalla sumaychashpa yanapanka. CHUNKANIKI PAKMA Llaktakuna, runakuna kuyuripash
Art. 390.- Los riesgos se gestionarán bajo el principio de descentralización subsidiaria, que implicará la responsabilidad directa de las instituciones dentro de su ámbito geográfico.
391 niki.- Mamallaktaka saywashka allpa wiñariyta, pakta yaykurita yanapachun llaktakipuy llaktayta wiñachinka, churanka.
Pachamamata ukllachun, runakunapak kawsaykamayta kamachun churanka.
392 niki.- Mamallaktaka runakuna kuyurik hayñimantami achiklla rikunka, runakuna kuyurik llaktayta ushak kamachikkunawan, Mamallaktapak tawka pushak pataykunawan kimirishpami pushanka.
<p>
Mamallaktaka llaktaykunata, llankayñankunata, ruray katikunata, ñawpakyuyayta wallpanka, churanka, paktachinka; imashina katikta allinta rikunka.
Paypak kamachikuna llankayta ista llaktakunawan yuyarinka, llakta tantanakuykuna Mamallakta ukupi, istallaktapi runakuna kuyurikmanta llankakkunawanpash yuyarinka.
CHUNKA SHUKNIKI PAKMA Runapak kawsaykamay
393 niki.- Mamallakta llaktaywan, tantachishka llankaykunawan runakunapak kawsaykamayta kamanka, runakunapak kasilla kawsanakuyta sinchita churanka; shuk kasilla kawsaytarpuyta ñawpachinka; shinallatak millaynakuy, chikanyachi llakikuna ama shamuchun ancha wanayta rikukwan harkanka.
Llankayñanmanta, kay llaktayta paktachikta kay llakikunamanta yachak tawka patay kamachikkunami minkashka kanka.
CHUNKA ISHKAYNIKI PAKMA Aparik
394 niki.- Mamallakta saywa ukupi allpata, wayrata, mamakuchata, mayuta wampushpa aparik kishpiyrishka purichun kamanka, mayhanta imashina kashkata mana akllashpa yanapankami.
Achka tukuylla aparikta mirachina, tukuysami aparikpa chikan chikan chanimaru llaktayta churanaka kallaripimi kanka.
Mamallaktami antawata, antankata, wampukta, antanka shayarina punkuta, wampuk shayarina punkuta, llankaykunatapash nikinka.
ISHAKAYNIKI WANKURIY Tawkasami kawsay, pachamamapi tiyakkunapash SHUKNIKI PAKMA Pachamama, kawsaypachapash
395 niki.- Mamakamachiyka pachamamapak katik kallarikunata riksin: 1.
Mamallaktami charirayana wiñarik shuk yalata, paktapakta pachamamata, tawkasami kawsaytarpuyta sumaychakta, tawkasami kawsayta wakaychikta riksishpa kamanka; pachamama llika kutintak wiñachik ushayta, kunan kawsak runakunapak, shamuk runakunapak munayta kushiyachichun sinchita churanka.
Pachamama mashkaypak llaktaytaka chakatashpami churankakuna, Mamallaktapi pushakkunata paykunapak tukuypatapi, Mamallaktapak allpapi kawsak tukuy chikan runakuna, kamachishka runakunata paktachichunmi mañashka kanka.
Mamallaktaka tukuy llakichishka runakunata, ayllullaktakunata, llaktakunata, llaktayaykuna punchanta atinakushpa chaypi kachun kamanka; llankayñan ruraypi, pachamamata waktak tukuy llankaykunata pushaypi, rikurayaypi punchanta chaypi kachun kamanka.
396 niki.- Mamallaktaka pachamamata wakllichik llakita harkachun llaktayta, tupukunata utkashpa churanka; watapi rikurik llaki tiyakpipash kayta paktachinka.
Wakin llankaymanta, kunkaymanta pachamamata wakllichik hawa icha tiyakpi, watapi amawta rikuchishka mana tiyakpipash, utkashpami alli harkaykunata Mamallaktaka churanka.
Mayhan pachamamata wakllichishkamantaka mashna waklli kakpipash paktami tikrachinka.
Pachamamata tukuy wakllichikmi wanachishka kanka, pachamama llikata tukuyta allichichunmi mañashka kanka, mashna runakunata, ayllullaktata llakichishkakama allichinata charinka.
Sapan kapukchimuk, rakikuk, mintalakuk, charimushkata mawkayachikuk, mitachikukpash pachamamata mayhan wakllichiktapash harkanatami charinka.
Wakllikuna tiyashkata ashayachina, allichinatami charinka. Shinallami pachamama rikurayana llikata punchanta charirayanka.
397 niki.- Pachamamata wakllichi tiyakpika Mamallaktami runakunapak alli kawsayta, pachamama llikata allichinkapa, kamankapa chaypacha kullkiyanapaywan yanapanka.
Imashina wanachina hawa, Mamallaktaka pachamamata wakllichik llankayta rurak washapi kutintak tukuyta allichichun shitapanka, kaytaka imashina kamachiy nishkata paktachichun sakinka.
Allichik wanachika pachamamata rikurayak kariwarmi mitachikunapak hawapimi urmanka.
Uksi pachamamapi, mana wakllichishka pachamamapi kawsana shukpaklla, sapsiyaypak hayñita kamankapaka Mamallaktami kaykunata arinin: 1.
Mayhan chikan runata, kamachichishka runata, sapsiyashka runata, tantarishka runata chaskinata arinin; shinallatak kamachishka ruraykunata, kamachiykunaman chayanata kamay kamachikpakman rina. Chay pacha paypak munayta mana wakllichisha, pachamama tiksimanta chaytak kamachiykamayta charinkapa, ashtawan atinakuchi kallarinka, pachamamata wakllichik llakikunata sakichinkapa kamana tupukunata mañankapa yaykuchishka kana.
Ima Mamallakta waklliriy tiyakpi, mana tiyakpipash mayhan kay rurayta mañaymashkakpi, mana kashpaka mayhan rurakpak hawapimi urmana.
Pachamama ama unkuchun harkana, rikurayana, payllatak urmashka kuskakunata allichina, payllatak tiyakkunata charirayankapa makinchina ñankunatami rurana.
Kapukkunata, kanchamanta apamuyta, rakiyta, mawkayachinata, maymiyuy hillay rurayta patachina; runakunapak, pachamamapak kawsayta pakikkunata patachina.
Pachamamapak ukllashka mana hapinalla pampakunapi sinchi harkata churana, shina tawkasami kawsayta wakaychinata, pachamamapak llikata charirayak pakllakunapak awllita kamana.
Pachamamapak ukllashka pampakunata Mamallaktami rikunata charina.
Mamallakta ukupi harkana llikata, llakita harkankapa llankayta, payllatak wakllirita rikuchun llikata churana; kaykunaka: utkana, alli rurana, kamana, arinishkata paktachina, yanapana kallariwanmi shayachina.
398 niki.- Tukuy pachamamata wakllichik llankaykunata rurankapaka Mamallaktami ayllullaktakunata tapuna kan, ayllullaktaka mana utka tukuyta willana kanchu.
Mayhan tapukka Mamallaktami kanka.
Kamachiymi manarak tapuy kallarikpi, llaktayuk chaypi kachun willashka kanka, mashna punchakama, mayhankunata tapunata, chanina yuyayta patachinka; tapuyta churashka hawa mana nichunpash llankaypimi patachinka.
Mamallaktami kamachiypi tiyak yuyaykunawan rikushpa, runapak hayñikunata ista llaktakunawan yuyarishka hillaykunata rikushpa ayllullaktapak yuyayta chaninka.
Ayllullaktakunata tapuy ruraypika chawpiyalli runakuna mana nikpika, ñawpak yuyayta katina; mana katinatapash kamay kamachik hatun pushakkuna allinta rikushpa kamachiwan imashina yuyarishkatami ruranka.
399 niki.- Pachamama hawa kamachiykamakwan Mamallakta tukuy rurayka, llaktayukwan pachamamata rikunakunka, karupi Mamallakta llikawan pachamamapak llankaywan tinkichinka, kawsana kuskata, pachamamata ukllak rikunata charinka.
ISHKAYNIKI PAKMA Tawkasami kawsay
400 niki.- Mamallakta tawkasami kawsay hawa awkikayta pushanka, chayta rikunata, mañaymashkayta wiñanakuypura makita kunakushpa pushanka.
Tawkasami kawsayta, tukuy paymanta llukshishka nipakunata wakaychinata tukuylla munayta hatun willaypi willarin; ashtawankarin tarpuymanta tawkasami kawsayta, sachakunata, Mamallakta charimushka sapitami shina willarin.
401 niki.- Ecuador llakta ista tarpunamanta, allichishka muyuta tarpunamanta kishpiyrishka kakta hatun willayta ruran.
Shinapash wakinpi, tukuy llaktakuna munakpi, Mamallaktawasi tiksishpa arinikpi, Mamallakta tantanakuy arinikpi mushuk muyukunata, tarpuykunata yaykuchina usharinka.
Mamallaktami kawsaykamay uchilla kamachiy kichkichishka ukupi patachinka, mushuk kawsay sumakyachayta, kapuk mutsuyta, wiñayta, mashkayyachayta, mawkayachiyta, mintalayta patachinka; manchanayay llakichik, mashkayyachay kawsaypak sumak yachayta yaykuchinata sakichinka.
402 niki.- Allichishpa wachachishka muyukunata, tantachishka muyukunapak hayñikunata kuna, chaymanta kikinpak yuyayta kunanatapash harkanmi. Mamallaktapak tawkasami kawsay sapsiyay tantarishka yuyaykuna kunatapash harkanmi.
403 niki.- Mamallakta tawkasami kawsayta wakaychinata, charirayak makinchita, runapak allikawsayta, sapsiyachik hayñita, pachamamapak hayñita urmachik kamachiy nikikunata mana arininkachu. Urmachik yanapaywan, allichirinawan, yuyarinawan mana tinkirinkachu.
KIMSANIKI PAKMA Pachamama charimushka, pachamama llikakunapash
404 niki.- Ecuador llaktapak charimushka pachamamata shuklla kak, mana chanipak hamutarin. Shuktakpuraka: pakllapampa wallparikuna, kawsakkuna, pachamama hawapi kawsakkuna, amawtakuna, kawsaytarpuykuna wallparin. Shinallatak rikuna shuyukunata ukllachun, wakaychichun, kawsayta kuchun, mirachichun mañankuna.
Paypak mañaymashkayka Mamakamachiypi iñishka tiksiman, kamaykunaman watarinka; shinallatak kamachiywan yuyarishpa saywashka allpa kamachiyman, kawsaykuskata shuk uchilla suyuchiman watarinka.
405 niki.- Ukllashka pampapak Mamallakta llikami tawkasami kawsayta, kawsaykuska awllita charirayanata wakaychichun kamanka.
Llikami Mamallaktapak uchilla llikakuna, karupi kikinllatak, sapsiyay, shukpaklla tantarishka yaykurinka. Mamallaktamanta pushashka, patachishka yaykurinka.
Mamallaktami llikapak kullki tiyarayachun mutsushka kullkita churanka. Shina ñawpa pachamanta ukllashka pampakunata kamashpa, allichishpa kawsamuk ayllullaktakuna, llaktakuna, llaktayaykuna chaypi kachun mirachinka.
Chikan runakuna, kamachishka ista runakunapash allpa shutikillkata hapinata mana ushankachu, Mamallakta charikushka, ukllakushka pampakunata, kamachiywan rikushpa mana ashalla pachapak mañachinkachu.
406 niki.- Mamallaktami pakirikuk, manchachishka pachamama llikata, saywa charinata wakaychina, mankinchinata, charirayashpa mawkayachinata, kutin allichinata patachinka. Mamallaktaka: urkukunata, nuyuykunata, puyuyuk sachakunata, chakirishka yunka sachakunata, nuyuy yunka sachakunata, lunchikkunata, mamakuchapak pachamama llikata, mamakucha manyapi tiyak yunka sachakunata patachinka.
407 niki.- Mana kutintak allichipak ukllashka pampakunapi tiyakkunata, mana hapinalla kuska hawapi tiyak sachakunata llukshichichun mana sakina. Shinapash Mamallakta pushak tiksishpa mañashkawanka tiyakkunata llukshichinata ushankami.
Shinapash manarak kallarishpa Mamallakta Tantanakuyka llaktakunapak alli kakta hatunwillaytami ruranka, hatun kamachikkunapak allirikuywan, chaypi kawsak tukuy runakunata tapunkapa kayanka.
CHUSKUNIKI PAKMA Pachamamapi tiyakkuna
408 niki.- Allpa ukupi tiyak kapukkuna, sirikuk chukikuna, yakuhawrikuna, pachamama pampapi kachun nishkakuna, mamakucha killpashka pampapi tiyakkuna, mamakucha kuskakunapash mana yaykuypak, killkachipak, kullkiwan rantinchipakmi kankuna.
Kaykunaka Mamallaktapak tiyakkunami kan. Pachamamapak tawsami kawsay, charimushka kawsaysapi, ankizirma anku Mamallaktapakmi kan.
Pachamama hawa Mamakamachiypi killkashka tiksiman Mamallaktaka kay tiyakkunapak chawchay yanapakta chaskinkapa chaypi kanka, llukshichikuk llankakwasi hapikushkamanta mana urayman Mamallaktaka hapinkachu.
Mamallaktaka kapukyachik ñankunapi, tukuchipi, pachamamapak tiyakkunata mawkayachikkunapi kamanka. Shinallatak ushayta wakaychichun, payllatak muyuypachata tarichun, imashina alli kawsayta charichun kamanka.
PICHKANIKI PAKMA Allpapampa
409 niki.- Pampata alli charinaka tukuyllapak munay, Mamallaktapak kallarimi kan, ashtawankarin tarpuna allpata alli charinami kan.
Ukllankapa, ama tuñishpa mawkayachishpa chariyarachun uchilla kamachik milkata churana. Ashtawanka ama miyuykuna waktashka, llillu, tullu allpa tukuchun allitami kamana kan.
Tuñichishkamanta, llilluyachishka pampakunapika Mamallaktami ama chayllatak muyuta tarpuchun, chayllatak muyuta charichun sacha tarpuyta, kutinta sacha tarpuy llankaykunata wiñachiynka, yanapankapash. Chaypillatak tiyak sachakunata, llaktapi amañarishka sachakunata tarpuchun yachachinka.
410 niki.- Mamallaktaka tarpukkunata, paklla ayllullakta pampakunata wakaychichun, kutintak allichichun mañachinka; shinallatak pampakunata ukllak tarpuykunata wiñachiychun, shina awkik mikunata mirachichun karanka.
SUKTANIKI PAKMA Yaku
411 niki.- Mamallaktaka tiyak yakuta, mayupata pampakunata, uchilla mayuwan tantarishka kawsay kuskata kamanka; yakuta wakaychichun, tukuyta makinchichunmi kamanka.
Yaku allikay, mashna yaku tiyakta, pachamama llikata wakllichik llankaykunata patachinka; ashtawankarin yakuñawipi, yalli yaku tiyak uchilla suyupipash patachinka.
Pachamama llikata charirayankapa, runakunapak mikuna yaku tiyachunmi yaku hapina, yakuta chawchanaka kallaripi kanka.
412 niki.- Yakukamayuk kamachikmi yakumanta mashkaymañay llankayñanta, patachinata, rikurayanata paktachinka.
Kay kamachikmi pay rurana pachamamapak mañaymashkayta paktachinkapa tantalla llankanka, rimanakunka; shina yakuta pachamama llikapak achiklla rikuy kachun makinchinata kamanka.
KANCHISNIKI PAKMA Wayrakawsay, kitillakta kawsay, shuktak ushaykunapash
413 niki.- Mamallakta alli ushayta, wiñariyta, ruray mawkayachinata, pachamamayashka achiklla, uksi sumakyachaytami ñawpachinka; kutintak alliyachik ushayta, tawkasami yachishkata, ashalla takarikta, awkikay mikunata ama llakichichun, pachamamapak llika kawsaykuskapak paktapaktata, yaku hayñitapash ama llakichichun ñawpachinka.
414 niki.- Mamallaktaka chirikunuk ama rantin chawpirichunka alli chakatashka tupukunatami churanka. Rurashka tamya kuskamanta waksita kachakpi, sachata sapimanta kuchukpi, wayrata unkuchikpi chirikunuk rantinchirishka kakpi allichinata mashkanka. Ashtawanka sachachakrata, sachakamayta, llakipi kawsak llaktata ukllak tupukunatami churanka.
415 niki.- Mamallaktaka kikinllatak karupi pushakkuna yaykuchik llaktaykunata, kitillakta allpata, chay allpata charinata kamachishpa chaypikachun churanka. Kitillakta wiñariyta, kitillakta wiwata makinchinata, waylla pampakuna tiyachun imashina patachinata yuyachina.
Kikinllatak karupi kamachikkunaka yakuta alli hapishpa charina yachayta wiñachinka, maypipash kupakunata shitanata ashayachina; shinallatak sinchi kupata, mapa yakuta allitalla kuskachinata yachachina.
Mana kuyuta charik aparikta churashpa, ashtawankarin muyuy ñanta churashpa yuyachinka, yanapanka.
VIII KAPAKNIKI Istallaktakunawan Kimirinakuy SHUKNIKI WANKURIY Istallaktakunawan kimirinakuypak tiksiyuyaykuna
416 niki.- Ecuador llakta ista ayllullaktakunawan kimirinakuyka, Ecuador llaktapi kawsak runakuna munashkami kutichinka, paktachik kamachikkuna, pushakkunapash ñawinchinkami, kaykunaka shinami kanka: 1.
Mamallaktapura kishpiyrishka chikan, paktapakta llaktapak munaykunata hawayachina, kasilla kawsanakuy, llaktakuna kikinllatak kamachiyta churankapash; shinallatak llankanakuy, tantarinakuy, yanapanakunka.
Condena la injerencia de los Estados en los asuntos internos de otros Estados, y cualquier forma de intervención, sea incursión armada, agresión, ocupación o bloqueo económico o militar.
Promueve la paz, el desarme universal; condena el desarrollo y uso de armas de destrucción masiva y la imposición de bases o instalaciones con propósitos militares de unos Estados en el territorio de otros.
Reconoce los derechos de los distintos pueblos que coexisten dentro de los Estados, en especial el de promover mecanismos que expresen, preserven y protejan el carácter diverso de sus sociedades, y rechaza el racismo, la xenofobia y toda forma de discriminación.
Propugna el principio de ciudadanía universal, la libre movilidad de todos los habitantes del planeta y el progresivo fin de la condición de extranjero como elemento transformador de las relaciones desiguales entre los países, especialmente Norte-Sur.
Exige el respeto de los derechos humanos, en particular de los derechos de las personas migrantes, y propicia su pleno ejercicio mediante el cumplimiento de las obligaciones asumidas con la suscripción de instrumentos internacionales de derechos humanos.
Condena toda forma de imperialismo, colonialismo, neocolonialismo, y reconoce el derecho de los pueblos a la resistencia y liberación de toda forma de opresión.
Takarinakuy llakikunata mitsarishpa allichiri, ista llaktakunawan llakikunata, manchachikta harkanata, llakikunata allichinkapa ushayta hapin.
Kullki tantanakuykuna, suyu wallpakkuna sinchilla chaypi kaywan tawka manyayuk hatun nikita wallpachun ñawpachin; paktakak, tukuykuna, yanapak, tawsami kawsaypura allpapachata wallpankapa sirikman kimirinakuy sinchiyachinata ñawpachin.
Llaktaypi, kawsaytarpuypi, antisuyu kullkipi, Kulla Apyayalapak, Latín Apya-yalapi tantanakuy tiyachun kallarimanta tankan.
Fomenta un nuevo sistema de comercio e inversión entre los Estados que se sustente en la justicia, la solidaridad, la complementariedad, la creación de mecanismos de control internacional a las corporaciones multinacionales y el establecimiento de un sistema financiero internacional, justo, transparente y equitativo.
Rechaza que controversias con empresas privadas extranjeras se conviertan en conflictos entre Estados.
Shukpaklla ista llankaywasikuna atinakushkamanta Mamallaktapura llakipi mana urmachunmi harkan.
ISHKAYNIKI WANKURIY Istallaktapura rimanakushkakuna, istahillaykunapash
417 niki.- Ista llaktakunawan yuyarinakushka hillaykunaka Ecuador kutintak arinishka Mamakamachiy churashkawanmi watarinka.
Runa hayñikuna hawa yuyarishka, shuktak ista hillaykunata wiñayta runakunapak kak tiksiwan churanka, hayñita ama kichkichichunmi, chayman paktachinka. Mamakamachiypi sapan nishkakunatapash paskashpa churanka.
418 niki.- Kariwarmi Mamallakta Pushakka ista llaktakunawan yuyarinakushka hillaykunata, shuktak hillaykunatapash killkana, yuyarina, kay llaktapak kachun kutin riksinatami charin.
Kariwarmi Mamallaktapak Pushakka, Mamallaktapak Tantanakuy rurayman tukuy killkashka ista yuyarikunata imata nisha nishkata, ima ñawita charishkata chay pachallatakmi willanka.
Shuk yuyarishpa arinishka kipa rantinchina kashpalla, kullkachina kashpalla kutin allinishka kanka. Mamallakta Tantanakuy chay hawallatak willachishka chunka puncha kipami kutintak arinishka kanka.
419 niki.- Ista llaktawan yuyarinakushkakunata kutintak arinina, wanakuy willanaka Mamallakta Tantanakuy arininarakmi mutsurin, paykunaka kaykunata arininka: 1.
Saywashka allpa hawa, saywa hawami arininka.
Llaktaykunamanta, awkakunamanta yuyarinakuyta churachun arininka.
Kamachiyta churanata, mushukyachinata,anchuchinata arininakuyta charinakuchun arininka.
Mamakamachiypi killkashka hayñikunata, kamaykunata arininka.
Comprometan la política económica del Estado establecida en su Plan Nacional de Desarrollo a condiciones de instituciones financieras internacionales o empresas transnacionales.
Tantarinakuyta, mintalaytapash Mamallaktaman arinichinka.
Atribuyan competencias propias del orden jurídico interno a un organismo internacional o supranacional.
Comprometan el patrimonio natural y en especial el agua, la biodiversidad y su patrimonio genético.
420 niki.- Ista Yuyarikunata charinkapaka llaktakunata tapushpa kutintak arinichun mañana; kaytaka llaktayuk yuyarishkamanta, kariwarmi Mamallakta pushak yuyarishka tapuymi rurarinka.
Shuk Arinishka Yuyarita tukuykunaman willanaka kariwarmi Mamallakta Pushakpak makipimi kanka.
Llaktakunata tapushpa Istauyarikunata arininkapaka imashina rurashka kakpi shinallatakmi ruranka, katipika shinallatak tukuykunaman willanatami mutsurinka.
421 niki.- Ista llakta mintalay hillaykunata paktachikpika, kikinllatak shuktak makiwanpash allikawsayta mana urmachinkachu; mitachi, amawta tatkikuyta, sumakyachay tatkikuyta charina hayñitapash mana urmachinkachu.
422 niki.- Ecuador Mamallaktaka may allpapipash, ista llakta samana kuskata charichun ista Yuyarikunata, ista hillaykunata shuktak ista llaktakunaman kushpaka ima llankayta ruranata Yuyarikkuna, mintalaykuna, Mamallaktawan chikankunawan, shukpaklla kamachishka runa takarikpika mana arininata ushankachu.
Apya-yala ukupi ista yuyarikuna, ista hillaykuna Mamallaktawan, Latin Apya-yala runakunawan atinakuymanta kishpiychik suyupi rikuk arinishkami kan; paykunaka Mamallaktallatak saywa ukupi llankachun churashkamikan.
Shinapash Mamallakta kishpichikkunapak ukuman mana satirinata charinchu, llakichinata yanapak Mamallaktakunapash mana satirinachu kan.
Istamanuwan kimirik takarinakuy tiyakpika, Ecuador Mamallaktami istamanu awllimanta rikukrik, takarinakuyta utkashpa allichinata ñawpachinka; kayka achiklla, paktapakta, ista Mamallakta paktakaytami ñawpachinka.
KIMSANIKI WANKURIY Latin Apya-yala llaktakuna yaykurinakuy
423 niki.- Ashtawankarin Latin Apya-yalapak Mamallaktakunawan, Caribe llaktawan tantarinakuyka, Mamallaktapak imay pushayyachaymi kanka.
Tukuy kuskakunapi, tantarinakuy tatkikunapi Ecuador Mamallakta imashina katinata arininka: 1.
Kullkiwan yaykurinakuyta, paktapakta, yanaparik, paktachik llankay tantanakuyta tankana; kapukyachik, kullkiyachik llankayta, kullkitami tankana; tukuykunapak ista llaktapak kullki llaktayta churana; suyukuna mana pakta kakta allichinkapa paktachina llaktayta mirachinka; suyu mintalayta, yapachishka hawachani charimushkawan saruyta tankana.
Charimushka pachamamata charirayashpa makinchina pushayyachayta ñawpachina, ashtawankarin llukshina llankayta mitachina; charirayana ushayta yanapanakuna yapachinata ushachina.
Shinallatak tawkasami kawsayta, pachamama llikata, yakutapash wakaychichun ñawpachina; taripayta, amawta wiñariyta, yachayta rantinchinakunata, sumakllankayta purichina; mikuna awkikayta kimirinakuy pushay yachayta mirachina.
Tawkasami kawsaytarpuyta kamana, shinallatak kawsaypura llankakuyta, charimushka kawsaytarpuyta wakaychinata, tukuykunapak Latin Apya-yala yuyayta, Caribe llaktamantapash, willanakuna llikata wiñachinatak kan, ukllana, ñawpachinapash kan; kawsaytarpuy ruraykunapa mintalay sapsi kuskata mirachina.
Latin Apya-yalapak llaktakuna, Caribe llaktayuk tukuy wiñayta paktachun yanapana; runakuna kishpiylla suyupi muyuchun yanapana; Mamallaktapura saywarishka allpakunapi kawsakkunaman, pakakukushka runakunaman runa hayñita mirachina llaktaykuna mirarichun ñawpachina; Latin Apya-yalapi kawsak runakunata, Caribe llaktamanta runakunata purina, kuyuriman rik llaktakunapi ukllana.
Mitsarinkapa shuk yuyaywan shuk llaktayta tankana, shina Mamallaktakuna, suyukuna awkiyayta sinchiyachinkapa shuklla llaktayta sinchiyachina.
Latin Apya-yalapak Mamallaktakuna, Caribe llaktapash hatun Mamallakta ñawiwan tantanakushka sinchiyachun ushachina; shinallatak yuyarishkakunata, mutsurikpika suyupi tantanakuna kanchik shuktak Yuyariskakunata killkana, ista Yuyarikunata, hillaykunatapash killkasha sinchiyachina.
IX KAPAKNIKI Mamakamachiypak Mayhatun SHUKNI WANKURIY Tiksiyuyaykuna
424 niki.- Mamakamachiyka may hatun kamachiymi kanka, mayhan shuktak kamachiypak hawapimi kanka.
Tukuyllapak uchilla kamachiykuna, allichishka uchilla kamachiykunapash Mamakamachiy kachashkamanta mana llukshirinachu kanka; mana shinakpika mana may alli kamachiymi tukunka.
Mamakamachiy, runa hayñikunata charik ista Yuyarikuna pash, Mamallaktata riksishpa kutintak arinishka kashpaka, Mamakamachiypi killkashka yapa alli hayñikunata riksikka, mayhan shuktak kamachiy hawapimi kanka, tukuylla ushakpak hawapimi atikunka.
425 niki.- Kamachiykunata paktachina kamachiy patanikikunaka: Mamakamachiy, ista llaktawan rimanakushkakuna, ista llaktawan yuyarinakushkakuna, hatun kamachiykuna, pakta kamachiykuna kanka; shinallatak suyu uchilla kamachiykuna, hatunkiti uchillakamachikuna kanka; kachashka kamachiykuna, uchilla kamachiykuna; churashka kamachiy, yuyarishka kamachiykuna, sinchi yuyarikunapash kanka; tukuylla ushakkuna kamachiy allichik, arinishkakunami kanka.
Chikanchikan kamachiy patakunawan llaki tiyakpika: Mamakamachiy Rikukwasi, kariwarmi kishpiychikkuna, kamak kamachikkuna, tukuylla kariwarmi mitachikuna hatun pata kamachiykunata churashpami allichinka.
Uchilla kamachiypak patakunaka: paykunapak kakta, ushay tiksi kallarik kaktami yuyarinka, ashtawankarin kinkillatak karupi kamachikkunapak ushay illuyayta yuyarinka.
426 niki.- Tukuy runakuna, kamachikkuna, kamaywasikuna Mamakamachiyman watashkakunami kan.
Kariwarmi kishpiychikkuna, kamak kamachikkuna, kariwarmi mitachikuna Mamakamachiypak uchilla kamachiykunatami paktachinka. Runakunapak hayñita ista llakta hillaykunapi rikushka, Mamakamachiypi churashkata yapa alli kakpi paktachinka, yuyarikkuna mana mañakpipash paktachinkami.
Mamakamachiypi iñishka hayñikuna, ista llakta hillaykunapi iñishka runa hayñikunapash utkashpa chaypachallatak arinishkata churashpami paktachinka.
Kamachiy illan nishpa, rikuchinkapa uchilla kamachiy illan nishpa mana atinkachu. Shinanishpa Mamakamachiypi churashka hayñita, kamayta wakllichinkapa mana atinkachu; shinami pay mitsarinkapa churashka ruraytapash mana ninka, chay hayñikunata mana ninkapakpash mana atinkachu.
427 niki.- Mamakamachiywan kimirishka uchilla kamachiykunata, killka nikikunata katishpa Mamakamachiyman yalli kichkiyak tukuy yuyayta tikrachinka, icha tiyakpika hayñikuna huntachun yanapak yuyayta tikrachinka; shinallatak Mamakamachiypak munayta alli sumakchakta tikrachinka, Mamakamachiyta tikrachi hatun tiksikunawan yuyanka.
428 niki.- Shuk kariwarmi kishpiychik, minkashkapash paykunallatak, mayhan willakpipash, katikushka uchilla kamachiy Mamakamachiywan takarikpi, Mamakamachiy riksishka runakunapak yapa alli hayñita charik ista hillaykunawan takarikpika, imamanta churashka katikushpapash chaypilla sakichinka.
Chaymanta Mamakamachiy Rikukwasiman tapushpa kachanka, chay wasika chuskuchunka pichka puncha manarak yallikpi, uchilla kamachiyka Mamakamachiypak yuyayta charinmi nishpa allichinka.
ISHKAYNIKI WANKURIY Mamakamachiy Rikukwasi
429 niki.- Mamakamachiy Rikukwasika yalli hatun tantanakuy rikurayak, Mamakamachiyta tikrachikmi kanka, shina kay tiksipi paktakaytami kaman.
Mamallaktapak tukuy saywa ukupi pushan, paypak yataka Quito kitipimi sakirin.
Mamakamachiypi rikuchishkata apuywan kimirishka arinikunataka Mamakamachiy Rikukwasi churashkami kanka.
430 niki.- Mamakamachiy Rikukwasika kikinllatak kamaywan, kullkita charishkawanmi kushiyarinka.
Kamachiymi paypak tantarita, awllirita, imashina awkikuy katikuyta paktachinkapa tantarita churanka.
431 niki.- Mamakamachiy Rikukwasipi tantarishkakunaka llaktay wanachiman mana watarishkachu kanka, mayhan paykunata churakkunapash mana kuyuchishka kankachu.
Shinapash shuktak tukuylla kamachikkuna shinallatakmi rikurayashka kanka, paypak awllita pushakushpa mana allita rurashkamanta, pantarishkamantaka kutichinatami charinkakuna.
Arinishkata mana washaman sakishpami huchata aparinka, hatun huchata aparishka kakpika rikurayak, mana kashpaka Llaktayuk Kamakllami wanachinka. Mamallakta Paktakaywasi tantanakuy wanachishkataka wanachinkapa tantarishka kakkunamantami ishkay chawpi yalli apuchikuna mutsurinka.
Llukshichinkapaka Mamakamachiy Rikukwasipi tantarishka kakkunamanta kimsa chawpi yalli apuchikuna arinishkami kanka.
Imashina ñawpachinata, mutsurikkunata, imamanta kashkatapash kamachiypimi churanka.
432 niki.- Mamakamachiy Rikukwasika iskun runakunamantami tantarishka kanka, paykunapak awllitaka tantarishpami pushanka, kamachiymi imashina nikpipash ukukunapi tantarishpa apanka.
Paykunapak llankayka iskun wata mitami kanka, mana utka kutintak akllarinkachu, sapan kimsa watapi, kimsa kimsa mushukyachishkami kanka.
Shutichishka anchurikpika kamachiymi imashina rantinchinapa shuk ñanta mashkashpa churanka.
433 niki.- Mamakamachiy Rikiukwasipi llankankapa shutichishka kankapaka kaykunami mutsurinka: 1.
Kariwarmi Ecuador llaktamanta kana, llaktay hayñiwan pushashka taririna.
Mamallaktapi kamachiywan riksishka Hayñipi Yachay Illuta kimsa patapi charina.
Kamachiy yachayta pushashkata charina, paktakay yachayta kikin munaywan pushashka rikurishka kachun, chunka watatallapash sumakyachana wasipi kamachiy amawtamanta yachachishka rikurichun pankata charina.
Kikin munayta, allikayta rikuchina.
Llaktay tantanakuy pushakman, llaktaykuyuri pushakman tukuri chunka watapi mana kimirishka kana.
Kamachiymi kay mutsurikkunata kunkapa imashina katinata churanka.
434 niki.- Mamakamachiy Rikukwasiman tantarikkunataka nikichun minkashka runakunata churanka, sapan awllikunamanta ishkay shutichishka runakunapura tantanakushpa akllanka, kaykunaka: Mamallakta Tantanakuymanta, Utkachikmanta, Runakuna Achikllakay Rikurayaymanta kachashkakunami kanka.
Tantarishkakunata akllanataka ña nishka awllikkunamanta akllarichun rikuchishkapuramantami akllanka. Tukuylla ñawpakpi mishanakushpa, rikurayaywan, llaktayukkuna mananishkapash akllarinkakuna.
Mamakamachiy Rikukwasiman tantarichunka mashna kari, mashna warmi yanantin kachun tantachinka.
Imashina katinata, mitata, shuktak akllana nipakunata, chaninatapash kamachiypimi churashkakuna kanka.
435 niki.- Mamakamachiy Rikukwasika akllashkapuramanta shuk kariwarmi Pushakta, shuk kariwarmi kipa Pushakta akllanka, paykunaka kimsawata mitachitami charinka, kipaka mana utka kutintak akllarinka.
Kariwarmi Pushakka Mamakamachiy Rikukwasipak kamachishkata rikurayashpami pushanka.
436 niki.- Mamakamachiy Rikukwasika kamachiypi churashka awllikuna hawa, katikpi killkashka awllikunatapash pushanka: 1.
Mamakamachiypak yuyayta, Ecuador llakta kutintak paypak arinishkawan, kishpiychik nishkawan runahayñita istallaktakunawan rimanakushkata tikrachik yalli hatun tantanakuy kana.
Paypak ariniykuna yaykuchik ñawitami charina.
Tukuylla llankashka mana Mamakamachiy ukupi kakpi ukutapash hawatapash riksina, allichinapash; Mamallaktapak kamachikkuna kachashka achka uchilla kamachiykunawan takarik wanaykunata riksinata, allichinatami charin.
Wanaykuna mana Mamakamachiy ukupi kakpika, mana allichu kan nishpa hatun willayta rurana.
Shuktak tawka watarishka uchilla kamachiykunata riksichun kachashka, chaypi Mamakamachiywan takarikkuna kakta riksishpa, mana Mamakamachiy ukupi kan nishpa hatun willayta rurana.
Mamallaktapak kamachikkuna kamachiy allichikta kachashka hatun ruray kamaypi, Mamakamachiywan takarik kakta riksina, allichinapash; chaypi Mamakamachiywan takarikkuna kakta riksishpaka, minkashka kamay Mamakamachiy ukupi mana kan nishpa hatun willayta tukuylla kamachikkunaman chayachina.
Mayhanpash mañashka, Mamakamachiyta mana paktachishkamanta, uchilla kamachiykuna, kamay hatun yuyayta mana paktachishka rikurikta riksina, allichina; imashina mayhan kakpi, panta kakpipash riksina, allichinapash; katipika kishpichik churashkata, runakunapak hayñita ukllak ista tantanakuykuna willashkata kamana. Kay willaykuna mana tiyak kamachiywan paktachinakuna kakpi riksina, allichina.
Kishpiychik nishka kamachiyachay ukllay, paktachi, utkakishpyichi, killkamashkay, tukuylla willay ukuman yaykuna, shuktak Mamakamachiyta katikunapak ruraykunata tantachik tukukpipash kachana. Mamakamachiy Rikukwasi kutin rikuchun akllashka wanaykunatapash kachana.
Mamallaktapak, Mamakamachiypi tiyachishka tantanakuypak awllipurapi takarik llakikunata, apuykunatapash chawpishpa pitina.
Mamallakta shayarina hatun willaykunata Mamakamachiy kamay ukupi kakpi Mamallakta utkashpa rikurayana, Mamakamachiy ukupi allita rikuna, mana paktachikpi utkata willana.
Kishpiychik churashkata, Mamakamachiy churashkata mana paktachik kakta riksina, wanachinapash.
Mamallaktapak kamaywasikuna, kamachikkuna Mamakamachiypi killkashka uchilla kamachiykunata ashata kunkarishpa, tukuyta mana rikushkamanta llakichikpika Mamakamachiy ukupi mana kan nishpa hatun willayta purichina.
Kaytaka Mamakamachiypi killkashka mita ukupi, mana kashpaka Mamakamachiy Rikukwasi yuyarishka mita ukupi hatun willayta yachakchayachina.
437 niki.- Llaktayukkuna shuklla, tantarishkapash, wichkana wasiman kachana rayku kishpichik churashka wanayta, churashka kamachiyta, arinishkakunata harkankapa rikuna; shuktak wanayta rikuchinata ushanmi.
Kay tiyakunata chaskinkapaka, Mamakamachiy Rikukwasimi katipi kak mutsuykunata paktachikta rikunka: 1.
Kishpiychik churashka wanayta, churashka kamachiy, tiyarik, kachashka arinishkakuna kachun.
Que el recurrente demuestre que en el juzgamiento se ha violado, por acción u omisión, el debido proceso u otros derechos reconocidos en la Constitución.
438 niki.- Mamakamachiy Rikukwasika, kamachiypi churashka yalli hawa, manarak katipi rikurikpi tatkikunata rurashpa Mamakamachiyman kimirik paktaykunata churanka: 1.
Kamachiy tantanakuy istallaktawan rimanakushkakunata, kutintak manarak arininakukpi yuyayta churana.
Mamallaktapi kawsak runakunata tapunkapa kayana, kikinllatak karupi kamachikkunapak mutsuyta tikrachinkapa tukuyllakta ñawiwan kachun kayana.
Kariwarmi Mamallakta Pushak kamachik wallparikukta rikuchishka, mana Mamakamachiy ukupi kakpi manyaman shitanatami charin.
439 niki.- Mayhan kariwarmi llaktayukkuna shukllapash, tantarishkapash Mamakamachiypak ruraykunaka rikuchinatapash ushanka.
440 niki.- Mamakamachiy Rikukasipak kishpiychik churashkakuna, churashka kamachiykunaka wiñaypak kana, mana anchuchina kanka.
KIMSANIKI WANKURIY Mamakamachiyta Mushukyachiy
441 niki.- Mamakamachiypak shuk, tawka nikikunata paypak wallpata tiksita, paypak ñawita, Mamallakta tiyarishka nipata mana wakllichishpalla allichina; paypak hayñikunata, kamaykunata mana kichkichikta shayachichun yuyayta churanka; Mamakamachiyta imashina mushukyachinkapa ama kayachichunmi ruranka: 1.
Kariwarmi Mamallakta Pushak mañashka hatun tapuywan, mana shina kakpika patsak llaktayukmanta pusak Akllakkamayukpak shutikipukpi killkarishka mañashkawanmi Mamakamachiyta mushukyachinka.
Mamallakta Tantanakuyman tantarishkakuna kimsa rakirishkamanta, ishkay rakirishka kashpami alli yuyarishpa Mamakamachiyta mushukyachinka; mushuk Mamakamachiytaka ishkaykutin atirinakunka, ishkaykutin atinakuytaka mana kipayashpalla kallarik atinakuymanta shuk watapi atinakunka.
Mamallaktapi tantarishkamanta kimsapi rakirishkamanta ishkaypi rakirishkami Mamakamachiyta mushukyachinkapa arinishka kanka.
442 niki.- Mamakamachiyta ashatalla mushukyachika hayñikunata, kamayta mana kichkiyachichun, Mamakamachiyta mana mushukyachinapash kariwarmi Mamallakta Pushak yuyarishkami kanka, mana kashpaka, shuk patsakri waranka llaktayukkuna mañashkawan kanka. Paykunaka akllaykamayuk shutikipupi killkashkami kanka, mana kashpaka Mamallakta Tantanakuyman chawpi tantarishka yallikuna arinikpillami Mamakamachiytaka mushukyachinka.
Mamakamachiyta mushukyachina yuyaytaka Mamallakta Tantanakuy ishkay kutin atinakushpallapashmi kallarinka.
Kallari atinakuymanta iskunchunka punchapi ishkaykutin atinakuytami ruranka.
Mushukyachina ñawpa yuyaytaka Mamallakta Tantanakuymi arininka.
Ñawpakyuyayta arinishka kipami katik chuskuchunka pichka puncha ukupi tukuy runakunata hatun tapuyman kayanka.
Hatun tapuypi arininkapaka chawpimanta shuk yalli chanishkata kachashka apuchikunami mutsurin.
Mushukyachiyta hatun tapuypi arinishka kipa, katik kanchis punchapi, Mamallaktapak Akllaykamayukmi kamuta rurachun kachanka.
443 niki.- Mamakamachiy Rikukwasimi kay katik hatunnikipi chaypak rikushka mayhan sapan katikkunata chaninka.
444 niki.- Mamallakta Tantanakuyta shayachinkapaka tukuy runakunata tapushpallami ushanka.
Kay tapuytaka kariwarmi Mamallakta pushak, Mamallakta Tantanakuymanta kimsa rakirishkamanta ishkayraki arinishkami kanka, mana kashpaka patsakmanta chunka ishkay Akllakkamayuk shutikipupi killkarishka runakunamanta chawpi yalli mañashkatami kanka.
Hatun tapuyka kariwarmi minkashkata imashina akllanatami yaykuchinka, akllankapaka katina uchilla kamachiytapash yaykuchinka.
Mushuk Mamakamachiy llankanata kallarichunka, hatun tapuypi chawpimanta shuk yalli apuchiwan mallishka kachun mutsurinka.
YALLICHINALLA CHURASHKAKUNA SHUKNIKI.- Mamallakta Tantanakuyka, Mamakamachiy llankankapa yaykushka punchamanta patsak ishkaychunka puncha ukupimi, mikuna awkikay wiñariyshpa katina kamachiychishkata, akllana kamachiyta, Paktakay Awlli Patachik kamachiyta, Kamachik Tantanakuy kamachiyta, Llaktayuk Chaypikachun Rikurayak Tantanakuypak kamachiytapash arininka.
Shinallatak kimsa patsak suktachunka punchakunami katik kamachiykunata arininka: 1.
Mamakamachiy Rikukwasita patachik kamachiyta, Mamakamachiyyayta rikurayay ñawpachim uy kamachiyta kil lkashpa arininkakuna.
Yaku tiyakkunata patachina, Yakumanta, Yakuhapina kamachiyta churanka; yakuta hapinkapa, chawchankapa mañanatapash chay kamachiypimi yaykuchinka; kunan, kaya, paypak mita, imashina rikuna ñankuna kamachiy tukuchun paktachinka.
Llaktayukkuna chaypi kachun patachik kamachiyta arininka.
Willaypak kamachiyta arininka.
Yachayta, hatun yachayta, kawsaytarpuyta, pukllaytapash patachik kamachiyta arinka.
Tukkuylla mitachita patachik kamachiyta churanka.
Tukuylla Killpak patachik kamachiyta arininka.
Imanikta tantachik, shutikipuk, mintalay, kikinyay kamachiyta arininka.
Tukuy imashinakunapimi kayman chayman rikurayana llikata, Mamallaktamanta imanik tiksita harkarinata shayachinka.
Kamachiymi kikinlla kamachikkunapak patakunapi, karupi saywashka saywashka allpata, ushayllikatapash, mashkankapa imashina ruranata yaykuchichun arininka. Mamallaktapak Hatun Kullkimanta chaskishka kullkita rakichun patachik kamachiytapash mallinka.
Kay kamachiyka suyukuna kikinllatak wallparichun shuk mitata rikunka, imamantapash mana pusak watata yallinkachu.
Awkakunata, chapakunata wanachik kamachiyta, ñawpachina kamachiyta arininka.
Tukuyllapak, Mamallaktapak kawsaykamayta patachik kamachiyta arininka.
Mamakamachiy llankashpa katichunmutsurik kallarik kamachiytaka shukniki churashka pachapimi MamallaktaTantanakuy arinishka kanka.
ISHKAYNIKI.- Mamallakta Tantanakuyka kay Mamakamachiy llankay kallarishkamanta kimsachunka punchapi shukniki Llaktayuk Chaypikachun Rikurayak Tantanakuypak kariwarmi kunakkunata chanishka, mañashka, chimpapurashpa mishashpa, llaktayukkuna rikurayashka, mananishkapash akllarinka. Paykunaka kay tantakuypak kamachiy arininkakama minkashkalla kanka.
Kay allichirikuy pachaka imashinami Mamakamachiypi nishka tiksikunatami paktachinka.
Ashakamalla kuyuchik tantanakuyta, minkashkakunaka awllinata patachik kamachiyta tukuyman willankakamami paykunapak awllipi kanka; patsak ishkaychunka punchapimi kay tantanakuypak kamachiyta killkanka, chaymantaka kamachiy tantanakuy riksichun kachanka.
KIMSANIKI.- Shuwayta Rikurayak Llaktakuyak Tantanakuy, Mamallaktapak Shuwa harkak Killkakamayukpak kariwarmi mitachikuna mana hawalla shutichishka, kuyuchina kachun, Llaktayuk Chaypikachun Rikurayak Tantanakuypak ukupi kachun yallichinka.
Tiyak kullkillankayta rikukkunaka kamachiy tankanakuy kay tantanakuypak kamachiyta churankakama paypak awlliwan katinka.
CHUSKUNIKI.- Mamallakpak Hatun Tantanakuypi ñawpamanta llankak kariwarmi mitachikunaka, kunan Mamallakta Tantanakuypimi paypak mitachita mañachinkapa yallinka, hawalla shutichishka, kuyuchina shutichishkami mana yallinka.
Mamallakta Hatun Tantanakuypak charishkakunaka, kunan Mamallakta Tantanakuyman yallinka.
PICHKANIKI.- Kunan Mamakamachiy Rikuk Kimsatantarishka Kamachipak kariwarmi mitachi runakuna, kariwarmi llankakkunaka, Mamakamachiy Rikukwasiman tantarinka; kayman manarak tantarikpimi alli mana alli llankakta rikushpa akllanka; hawalla shutichishka llankak runakuna, kuyuchinalla llankakkunaka mana sakirinkachu.
Mamakamachiy Rikuk Kimsatantarishka Kamachipak charishkakunaka, kunan Mamakamachiy Rikukwasipakmi tukunka.
Mamallaktapak Killkakpash, Kamachiy Kipukpash Mamallaktapak tukuylla kikinllatak llankaywasipi wallparinka; imashinami kay Mamakamachiypi, kamachiypi killkashkatami paktachinka.
Llankak runakuna charishkakunaka, kullkipash mushuk tantanakuypakmi tukunka.
SUKTANIKI.- Wawakunapak, wamrakunapak, tisiku runanapak, warmikunapak, llaktakunapak, llaktayaykunapak, yanakunapak, yunka runakunapak hatun tantanakuykunaka paktapakta kachun mama tantanakuykunami tiyarinka, shina paypak wallpata awllita Mamakamachiywan allichinka.
KANCHISNIKI.- Kunan Hatun Paktakay Wasipi, Kamachik Tantanakuypi, Hatun Paktakaykunapi, hatunkitipak Kimsatantarishka Kamachik Allichik kamakkunapi, wanakuy chaskikpi, wanakuy chaskik Kimsakamachikpi, wanachiy kimsakamachikpi llankak kariwarmi mitachi runakuna, kariwarmi llankakkuna, mitachikunaka: Kamachik Tantanakuyman, Hatun Paktakay Wasiman, marka paktakay wasiman, kimsa kamachikman patakunapi shinallatakmi mashna kullkiwan awllichun tiyachishka kanka.
Hatun Paktakaywasipak kamachikkuna charikushka katikunaka, chapapak, awkapak Paktakay riksishka, chay imashina katikukkunapash Mamallakta Paktakaywasi riksichun, imatapash nichunmi yallichinka.
ISKUNNIKI.- Kamachik Tantanakuy, pay wallparishka punchamanta kallarishpa, kimsa patsak shuktachunka puncha mana yallipi, kay Mamakamachiywan, kamachiywan yuyarishpa mushuk killkakamay mitachita mirachinka.
Kay Mamakamachiy llankay kallarishka punchamanta shuktichina, minkana, ashalla punchata minkana, kariwarmi killkakamakta rantinchina mitaka tukurikta hatun willayta rurashka kanka.
Kallarik killkapi rikuchishka mitapi, mushuk Mamakamachiy milka ukupi chanishka, chimpapurashpa mishashpa, mananishkapash tukuypak ñawpakpi akllarishka kachun kayarinka.
Akllay tukurinkakama kariwarmi killkakamakka paykunapak suniyachishka mita awllipi, kamachishpa anchuchinkama katinkakuna.
Kunan kamachichishka killkakamay wasikuna, killkakamay pankakunapash, mushuk killkakamay wasiman yaykunka.
CHUNKANIKI.- Rantinchirikuy mitaka wanay mitsayka Paktakay Kamaywasi minkashka katinka, Shuk Rantichik Mashkak Tukuylla Ukllak Wanachik, sumakllankay hawa tiksirishpa Tukuylla Ukllakta tantachina, ishkay wata mitapi wiñachina kan, Tukuylla Ukllak wanachik, wawakunata, wamrakunata, llankaykunamanta ukllay kallariwan wiñarinka.
CHUNKA SHUKNIKI.- Kimsaniki watata awllishpami Akllaykamayuk ukuman, shukniki Kimsa Tantatarishka kamachik Akllak Allichik ukuman mayhan tantarikpura shuk kushikuyta ruranka.
Kay Mamakamachiypi mushukyachina churashkata uchilla kamachiyta paktachinkapa mayhan tantarikkuna chawpi rantinchina tiyakukta rikunka.
Ñawpa Kimsa Tantarishka Kamachik Hatun Akllakpi, markakunapi kimsakamachik akllakpi kariwarmi awllikkuna, kariwarmi llankakkuna, mana hawalla shutichishka, mana kuyuchinalla shutichishkaka kunan Akllak Awllipi awllishpa katinka, paykunaka akllarina katipi watarishkami kanka, mushuk tantanakuypak mutsurikunaman watarishka kanka.
Sapan markakunapi ashalla pachapak Akllakkamayuk rikushka kachun akllak tantarikunata wallpanka, Akllakkamayuk nishkata, kamachiy churashkata awllikunata pushanka.
Harkak Kimsa Kamachikpak urayman tantanakuyka mana tiyankachu.
CHUNKA ISHKAYNIKI.- Mamakamachiy puri kallarishka punchamanta kallarishpa, chuskuchunka pichka puncha mitapi, ñawpa llaktay tantanakuykuna, llaktay kuyurikkuna kunan Mamallakta Akllakkamayukpi shutita killkachina kan, paypak shutita, unanchata, yupayta wakaychina kan.
CHUNKA KIMSANIKI.- Killkanata mana yachayta anchuchinata Mamallaktapak llaktaymi kan, mana killkanata yachak runakuna tiyakpika paypak rukawan apuchishka paypak munaymi kanka.
CHUNKA CHUSKUNIKI.- Mamallaktapak 2009 watapi churashka Hatun Kullkimanta kallarishpa, Mamallakta shunkumanta kikinllatak karupi kamachik wasikunamanka churashka kullka kullkika, imamantapash 2008 watapi kushka kullkitupupak mana pishi kankachu.
CHUNKA PICHKANIKI.- Yawatimarka Tantanakuypak, Yawati Hatun Rurachikwasi kunak llankakukkuna, samakukkuna, kariwarmi awllikkuna, kariwarmi llankakkuna, Akllashka Kamachiychishka Yawati Tantanakuy Pushak pakma wallparinkapa yallinka.
CHUNKA SUKTANIKI.- Mayman allpaman kimirina saywa llakita allichinkapakka, kay Mamakamachiy puri kallarishkamanta ishkay wata mita kakpi imashina kashka willaykunata Mamallaktapak wasiman chayachinka, allpata saywana mushuk kamachiyta Mamallakta Tantanakuyman kachanka, mutsurikpika mayhan allpaman kimirichun mañankapa tukuyta tapunkapa kayanka.
CHUNKA KANCHISNIKI.- Mamallakta shunku kay Mamakamachiy llankankapa puri kallarishkamanta ishkay wata mitapi kullkita churanka; kikinllatak karupi kamachik wasikunawan kimirishpa Mamallaktapak allpa tupushuyuta ruranka, shina kitillakta, paklla llaktapi tiyak allpata kipunata wallpanka; shina kay Mamakamachiypi killkashka allpakunata, imashina saywashka allpata shuyushpa saywasha katina patakunata ruranka.
CHUNKA PUSAKNIKI.- Mamallaktaka Mamallaktapak Hatun Kullkimanta hapishpa kallari yachaypak, chawpi yachaypak tukuylla kullkita asha asha churanka; chawa punkarata katushka kullkimanta hapishpa patsakrimanta illak iñu pichka patsakritallapash watanta churanka. Shina punkara kapukta katushka kullkimanta sukta patsakriman chayankakama mirachinka.
Mamallaktapak Hatunkullki shamuk watapak mallirinkakama, kay Mamakamachiy puri kallarik wataka, tukuylla sumak yachaywasi, tawka sumak yachaywasi kariwarmi yachakukkunamanta kamachiykullkita, yachay kullkita, hayñimantapash chaskikushkamanta ña mana hapinkachu, chay kullkipak ranti Mamallaktami yachanawasiman kunka.
Kay pachamanta, kay kullkika Mamallaktapak Hatunkullkipi tiyarinka.
Shukpaklla sumak yachanawasika kay Mamakamachiy puri kallariman yaykukpi, alli mana allita rikushka kipami Mamallaktapak llankaykullkita, mitakullkita kamachiywan yuyarishpa chaskinka, shinami shamuk watakunapi chaskishpa katinka.
Kay yachachik wasikunaka tukuylla kullkita chaskishkamanta ñawinchinata charin. Mamallaktamanta kushka kullkimanta ashalla kullkita charik yachakukkunaman, yachayta kallarikukpi kullkiyanapayta kuna kan.
CHUNKA ISKUNNIKI.- Mamallaktaka tukuylla shuklla yachachik yachachina wasita, tawka yachachik yachachina wasita, tukuyta kamaykuta ruranka; kayta rikushpa mana alli yachayta allichinarayku, yachana hayñita kamanka, tupuykunatapash churanka.
Purikuk kimsa watapi, Mamallakta tukuypak yachay imashina awllikukta, yachana yuyayta, may alli yachay katikukta alli mana alli shuk rikuyta ruranka; shina yachana wasikunata sumakyachinkapa, patachinkapa allichina llaktayta wallpanka.
ISHKAY CHUNKANIKI.- Mamallaktata utkachikka yachachikta yachachinata, pushanata, kamana yachayta, yachay hatun llikata yanapanata mirachinkapa yuyaywan hatun yachanawasita wiñachinka.
Mamallaktapak yachay kamachikmi yachanawasitaka yachaypi, kamaypi, kullkipi pushanka.
Kay Mamakamachiy ña puri kallarishkamanta pichka wata mitapika, tukuy hatun yachanawasikuna, paypak yachaykallpay, yachanakuna, hawapatakunapash alli mana allita rikushka kanka, kamachiywan yuyarishpa arinishka kanka.
Alli mana allita rikushkamanta mana allichirikpika, mana iñishkamanta hatun yachana ukumanta kanchaman sakirinka.
ISHKAYCHUNKA SHUKNIKI.-Tukuyllapak kariwarmi yachachikkuna rukuyakpi paykunapak watata rikushpa, mashna wata mitachita rikushpa Mamallakta kullkiwan yanapanka.
Kullkika patsak pichkachunka shukpaklla llankakpak tantachishka tiksi llankaykullkimi kanka, tukuy shukpaklla llankakpak tantachishka pichka tiksi llankaykullki shuk watamantami kanka.
Kamachiymi imashina katina, kay mashnana ñanta patachinka.
ISHKAYCHUNKA ISHKAYNIKI.- Mamallaktapak Hatun Kullkimanta Mamallakta allikawsay llikapak kullkika, punkara katushka kullkimanta hapishpa patsakmanta illak iñu pichkatallapash watanta churanka. Punkara kapukta katushkamanta chusku patsakrimanta chuskuman chayankakama sapan wata mirachinka.
ISHKAYCHUNKA KIMSANIKI- Mamakamachiy puri kallarishka punchamanta kallarishpa, patsak pusakchunka puncha mitapi, Ecuador llakta Kawsaykamay Wasipak kullki tantanakuyta wiñachinka; paymi kullkita kamanata charin, kullki churana kullkiyuk wasi yuyay ukupi kamanka; shinallatak llankayta, tantachishka chanita wiñachina yuyaywan kamanka.
ISHKAYCHUNKA CHUSKUNIKI.- Mamakamachiyta llaktakuna arinishka punchamanta kallarishpa kimsachunka puncha mitapi, Mamallakta Pushakka ankipak, karurikuchikpak llankachun minkashka ankukunata rikuchun shuk minkashkata wallpanka, rikushkamanta patsak pusakchunka puncha mana yallipi willayta chayachinka.
ISHKAYCHUNKA PICHKANIKI.- Watanta tiksi llankaykullkita rikunataka kay Mamakamachiypi killkashka shina, sumakkay llankaykullkiman chayankakama asha asha ruranka.
Llankay kullkika ayllupak mutsuy chaniman chimpapurakmi kanka.
Tukuy ruku runakuna llankaymanta samarishpa kullkita hapichunka asha asha achkayachishpa churanka.
ISHKAYCHUNKA SUKTANIKI.- Kay Mamakamachiy llankankapa yaykurishka punchamanta kallarishpa, kimsapatsak suktachunka puncha mitapi, yaku tukuylla mitachita, pachamamata alliyachichun kachashka shukpaklla llankaywasiman kullkita kushkata, kamachishkata rikushka kanka, shinallatak pachamama, runakuna imashina kakta rikushka kanka.
Mamallaktami llankayyuyari minkashkata katikuyta, kutin yuyarinata, llankayyuyari mikashka tukuchinata, Mamakamachiypi killkashkawan, imashina llankashkata rikushpami imatapash ninka.
Yalli wakcha kariwarmi runakuna mikuna yakuta hapishkamanta, kay Mamakamachiy llankayman yaykunkakama mana manuta pitikpi, chay makuta kishpiychina.
ISHKAYCHUNKA KANCHISNIKI.- Utkachik kamachik, kay Mamakamachiy puri kallarimanta ishkay wata mitapi: minkashka llankachun kushkata, yaku shuway ama tiyachun, yaku chanimaruta ama chulla chullata hapichun rikunka, alli tantachinarayku parkuna yakuman yaykunata kutin rikunka. Shinalltak rakinaman, paktapakta yaykuchun kamana kan; ashtawankarin uchilla, pakta tarpuk pukuchik runakunata kamana kan.
ISHKAYCHUNKA PUSAKNIKI.- Mana kutintak wiñarik tiyakkunata llukshichishpa katukpi, chaymanta mitakullkita karupi kikinllatak kamachik kuna hapichun patachichun kamachiyta rurana; shinapash 010 kamachiy nishka, Antisuyupak pachamama wiñarina mitakullkita, chaypi tiyak tantanakuykuna sinchiyana mitakullkita ashayachinata mana ushankachu; shinallatak Paute, Pisayambo, Agoyán yakuzirmata katushkata kamachiypi churashkamantaka, patsakmanta pichka hatun mitakullkita: Azuay, Cañar, Morona Santiago, Tungurahua markakunaman allichirichun nishpa 074 yupay kamachiywan kushkata ashayachinata mana ushankachu.
ISHKAYCHUNKA ISKUNNIKI.- Mamallakta ukupi, shukpaklla kullkillika kamaywasiyuk kashpa, kullkiyuk kamaywasi ukupi llankakushpa, Mamallaktapi shukpaklla hatun willak wasikunayuk kashpa, chay llankaykunata charishpan willak kamaywaita mana pushakkuna kana, chay pachallatak mana hatun kullkiyachik llankayta charikpash kanachu.
Shina kakpika, kay hatun tapuypi arinichun mushukyachishka punchamanta yupashpa, shuk wata huntapi kichushpa chikanyachinami kanka.8 Kullki hatun kuskamanta kamachishka runakuna chaypi kashpa charikkunaka, paykunapak kamachishka kachashkakuna; shinallatak pushak ukupi tantarishka, runakuna willanakuna ñanman kullkita kushpa chaypi chariyukkunaka, kay Mamakamachiy purik kallarik yaykurishkamanta kallarishpa ishkaywata mitapika kanchamanmi llukshinka.
KIMSA CHUNKANIKI.- Yanapak kullki, shukpaklla llankaywasita charichun kamachichishka kashpaka, manarak paypak llankay tukurikpi, kimsa patsak puncha mitapi tukuylla llankaywasiman tikranka.
Chaypak, nishka llankaywasikuna manarak shuktakyarikpi kuyurik mana kuyurik charishkakunapak shutita hapichun kachanka; kullkipankata rikuchun utkashpa llankay kuyurina, chaymanta llukshishkakuna tukuylla llankaywasiman tikrachun tiksi kashpa yanapanka.
Mamallaktami Yanapak Kullki runakunaman kullkita mañachishpa yanapachun kamanka, wachana wasipi mana kullkita hapishpa wawakunata yanapanka; runakuna wiñarichun yachanakuna katikuk, tukurinkakama llankana kullkita Yanapak Kullki arinishkata paktachichun kamanka.
Yanapak Kullkipak kullki churaykuna, kullki tiyaykunaka pay chinkari pachatak mushuk tukuylla llankaywasiman kutintak yaykuchishka kanka, mana shinakpika Mamallakta Umaman kachanka.
Yanapak Kullkipak puchushka charimushka Utkachik churashka kamachiywan nishka llankaywasiman yallinka.
Hatunkuska zirmapi, karu-uyarik willaykunapi kullkichurana Mamakamachiy Killkak iskun yupaywan Kachashkapi arinishka taririk, katikuk ñawpayuyayka kay rantinchirichun churashka zirma llankaywasiman, karu-uyarik willaykuna llankaywasiman yallinkakuna; kallarishka llankaykunata kumpachun, tukuchichun arinishpa churashkamanta puchuk kullkikunantin yallinka.
Kallarik kachashkakunata paktachishka kipa, kimsa patsak puncha mita mana yallipi Yanapak Kullki chinkarinkapash.
TUKURICHUNLLA CHURASHKA Ecuador Mamallaktapak Mamakamachiyta chunkashuk puncha, karwa killa, 1998 watapi, Kamachiy Kipukpi shuk yupaywan willashka picharin, shinallatak mushuk Mamakamachiywan takarik tukuy uchilla kamachiykunapash picharinmi.
Puchuk kachashka tiyakuk kamachiykuna, kunan Mamakamachiywan mana takarikka tiyashpa katinkami.
YALLICHINA RAYKU KAMACHICHISHKA SHUKNIKI WANKURIY Yallichiy kashkamanta
1 niki.- Mamallakatapak Llaktay Mamakamchiyta hatun tapuypi llaktakuna arinikpika, kay kamachichishka Rantichirikuy pacha uchilla kamachiykunapi tiyak nikikunata imashina niktami paktachinka.
ISHKAYNIKI WANKURIY Akllaykunamanta
2 niki.- (Akllaykunata paktachina) Kay rantinchirikuy katikuypi pushakkunata akllaytaka uchilla kamachiykunapi rikuchishka shina Akllaykamayuk tantachishka, pushashka kanka.
3 niki.- (Hatun akllaykuna) Mamallaktapak Akllaykamayuk, pay tiyarishka punchamanta kimsachunka puncha (30) mita mana yalli punchata yupashka, kamachiypi killkashkawan tiksishpa, katik pushakkunata shayachinkapa hatun akllayman kayanka: 1.
Mamallakta Puchakta, Kipapushaktapash akllanka.
Mamallakta Tantanakuyman tantarik markakuna saywamanta akllashka, Mamallaktapak pushakkunata, istallaktaman akllanka.
Sapan markakuna Mamallakta Tantanakuyman richun iskayta akllanka, ishkaypatsak warankamanta shukta akllanka, shinallatak shuk patsak pichkachunka chawpirishkamanta shukta akllanka; chunka pichkata (15) Mamallaktapak shutipi rikurichun akllanka; suktata (6) kariwarmi Ecuador llaktamanta istallaktakunapi kawsakpak shutipi rikurichun akllanka; Europa, Oceanía, Asia llaktakunapak shutipi ishkayta akllanka; Canadá, Estados Unidos llaktakunapak shutipi ishkayta akllanka; Apya-Yala, El Caribe, África llaktakunapak shutipipash ishkaytami akllanka.
Marka kamaktapash, kipa markakamakta akllanka.
Kitipushakkunata akllanka.
Sapan kitipi pichkamanta (5), chunka pichkakama (15) kariwarmi kunakkunata akllanka, Kamachichishka Tantachik Kitikamachiy, 27 nikipi nishkata paktachishpami akllanka.
Pichka (5) sapan paklla kitilli tantanakuypi pichka (5) rimayta charikkunata akllanka, yalli apuchishkami pushak kachun akllashka kanka.
Kay uchilla kamachiykunataka runakunata tukuri lanupi tiksishpa paktachishkawanmi chimpapuranka.
4 niki.- (Akllarikkunata riksichina) Kay akllaypika, llaytay tantanakuykuna, kamachiy killkakta akllankapa taririkkuna paykunapak akllarikkunata riksichinata ushanka.
Shuktak tantanakuykunapash akllarikkunata riksichinata ushanmi, chaypakka kariwarmi llaktayukkuna akllaykipupi shutirishkapak shuk (1%) patsakrimanta shuti aspikunata tantachishpa rikuchinata ushankakuna.
Chaypakka Akllakkamayukmi mutsurik milkapankakunata kunka.
Tawka akllarik runakuna akllarik kapakkunata umapi churashpa tukuypak shutikunata rikuchinka, paykunata washakatikpak shutitapash kachanka.
Shutikunaka, mashna warmi, mashna kari; mashna kari, mashna warmi yanantin katishpa wallparinka, shinami tukurinkakama akllarishpa katinka.
5 niki.- (Imashina apuchinamanta) Apuchikkunami paykuna munashka akllarikkunata akllanka: 1.
Mamallakta Pushakpak, Kipapushakpak, Anti Tantanakuypi Rimakpak, Markakamakpak, Kipa markakamakpak, Kitipushakpak pankakunapika sapan shutiwachu milka ukupi shuyunallami kan; 2...Mamallaktapak Kamachiy killkakta, Markapak Kamachiy killkakta, Ista llaktapak Kamachiy killkakta, Kunakkunata, Paklla Kitillitantanakuyman tantarikta, shuk, tawka akllarikpak shuti wachu milka ukupi shuyunallami kan.
6 niki.- (Llaktak tiyarinakunata churay) Kamachiy killkakman tiyarikunata kunkapaka kay kachashkakunatami paktachina kan: 1.
Mamallakta Pushakta, Kipapushakta akllankapa Mamallaktapak Llaktay Mamakamachiy imashina rikuchishkatami katinka.
Markakamak, Kipa markakamak ishkantinta akllaypi, kitipushakta akllaypipash mayhan yalli hawa apuchita charikkunami mishakkuna kanka.
En las elecciones de parlamentarios andinos se procederá así: a.
Se sumarán los votos alcanzados por cada una de las listas.
b) Kay yapashkakunataka: 1, 3, 5, 7, 9, 11, ... katikyupaykunaman rakinkakuna, mashna rakirishka, mashna tiyarinata charinkakamami rakinkakuna.
c) Rakishkakunata nikishpa hatunmanta uchillaman charishpaka: sapan shuti wachuman paykunapak kuskakunata kuna kan, mayhantak yalli hawaman kakta rikushpami kunka.
d) Katimukushkata paktachishka kashpaka, tukuy rakishkakunami shuklla shuti wachupak kanka, tukuri kuskatami katik apuchita charikman kunka.
e) Paktapakta apuchita charikpika, mishak shutiwachuta rikunkapa kushiwan katina kanka.
f) Shuti wachuwan paktashpa tiyarikkunaka, akllashkakunaka shuti wachuta nikishpa tiyachishka kanka.
Mamallaktapak kamachiy killkakta, markapak kamachiy killkakta, ista llaktapak kamachiy killkakta, kiti kunakkunata, paklla Kitilli tantanakuyman tantarikkunata akllankapaka shinami katinka: 4.1.
Saywashka ukupi ishkay (2) kamachik akllarina kakpika, shukniki tiyarinataka yalli apuchishka yupayta charik shuti wachutami hapinka; ishkayniki tiyarinataka katik apuchishkami hapinka, shinapash chay apuchimanta 35% apuchita charikmi hapinka; mana shinakpika, ishkantin tiyarinami mayhan yalli apuchita charik shutiwachumi hapinka.
Maypi kimsata (3) yapa kamachikta akllashpaka, katik tatkikunata katina kan: a) Sapan shuti wachukunapak akllarikuk paktashka apuchikunata yapanka.
b) Kay yapashkakunataka: 1, 3, 5, 7, 9, 11, ... katik yupaykunaman rakinkakuna, mashna rakirishka, mashna tiyarinata charinkakama rakinka.
c) Rakishkakunata nikishpa hatunmanta uchillaman charishpaka: sapan shuti wachuman paykunapak kuskakunata kuna kan, mayhantak yalli washaman kakta rikushpami kuna kanka.
d)...Katimukushkata paktachishka kashpaka, tukuy rakishkakunami shuklla shuti wachupak kanka, tukuri kuskatami katik apuchita charikman kunka.
e) Paktapakta apuchita charikpika, mishak shutiwachuta rikunkapa kushiwan katina kanka.
f) Shutiwachuwan paktashpa tiyarikkunaka, akllashkakunaka shutiwachuta nikishpa tiyachishka kanka.
7 niki.- (Kitillakta, pakllapash saywashka llaktakuna) Kitikunapi kunakkunata akllaykunapaka ishkay akllak saywashkami tiyanka, shukka kitillaktapak, shuktakkunaka pakllapak kanka; kitillakta kitillipak akllakkuna, paklla kitillipak akllakkunami tiyanka.
Sapan saywashkapi kitimanta tukuy kunakkunata mirachinapa llukshik yupayta akllanka, shina saywashka llaktapi mashna runakunapak patsakrita akllanka.
Tukushkataka kuchulla taniman chayachinka.
Imashinaka saywashka llaktapi mana shukman paktakpika shuk kunakta akllashka kanka.
Paklla kitillita mana charik kitikunapika shuklla saywashkami tiyanka, chaypika tukuy kunakkunatami akllana kanka.
8 niki.- (Akllay shutikipu) Akllana kiputaka imashina Mamakamachiypi tiyakta katishpami rurarinka.
Kawsana kuskata mushukyachinkapa, akllana kiputa rurankapapash akllana Hatun Kamachiypi killkashka mitata katishpami paktachinka.
9 niki.- (Pachapuriy, awlli mitakunapash) Tukuykuna akllashka kamachikkunaka, shinami llankana mitata wallpashpa kallarinkakuna, katikillawan kallarinka: 1.
Mamallakta Tantanakuyka mayhanpash mana kayakpi, tukuy kamachikkunata akllarishkata willashka kimsachunka (30) puncha kipa paykunallatak pipash mana kayashka tantarinka.
Chay punchallapitak markakamak, kipa markakamak, kitipushak, kunakkuna, paklla kitilli tantanakuyman tantarishkakuna paykunapak awllita kallarinka.
Los representantes al Parlamento Andino se posesionarán ante la Asamblea Nacional luego de cinco (5) días de su instalación.
Mamallakta Pushak, Kipapushakpash Mamallakta Tantanakuy shayarishka (10) chunka puncha kipami paypak mitata kallarinka, paypak ñawpakpi kamachiyta iñinka.
Mamallakta Pushak, kipa Pushakpash 24 puncha, aymuray killa, 2013 watapi paypak mitata tukuchinka; Anti Rimakkunakapash 19 puncha, aymuray killa, 2013 watapi paypak mitata tukuchinka; Mamallakta Tantanakuyka 14 puncha, aymuray killa, 2013 watapi paypak mitata tukuchinka.
Ama Mamallakta akllaykuna, llakta akllaykuna chay punchallapitak kachun: markakamakta, katik markakamakta, kitipushakta, kitikunakta, paklla kitilli rimayta charikkunata; kunanmanta kipa akllayka: 14 puncha, aymuray killa, 2014 watapi paypak mitata tukuchinka, shinallatak kipaka 14 puncha, aymuray killa, 2019 watapi tukuchinka.
10 niki.- (Mashkay mitapak nikikuna) Akllashka kamachikkunapak llankay mitaka rantinchik kamachishkawan akllashkakunaka, tukuy kamachiykunawan llankay kallaripi kachun rikunka.
11 niki.- (Mitakuna tukuri) Mamallakta Pushak, Kipapushakpash, anti rimakkuna, markakamak, kitipushak, markakunak, hatunkitikunak, uchillakitikunak, paklla kitilli tantarikkuna, Mallik Hatuntapuy pachapi llankakukkunaka, imashina rantinchik kamachishka churashka pachapi akllarikkuna llankayta kallari punchami paykunapak mitata tukuchinka.
Art. 12.- (Control del gasto y la propaganda electoral) Para este proceso aplíquese el artículo 10 de la Ley Orgánica del Control del Gasto Electoral y de la Propaganda Electoral, utilizando los siguientes valores para el cálculo correspondiente: a.
12 niki.- (Kullki tukuchi rikurayay, akllaywillay kachaypash) Kay katikuyta pushankapaka Hatun Kamachiy Willaykachay Kullkitukuchi, Akllay Willaykachay Kamachiypak 10 nikita paktachina kan, mashnakullki tukurikta rikunkapa katik chanikunata hapinka: a) Mamallakta Pushak, Kipapushak ishkantin akllaypika: illak iñu chunka pichka (0,15 USD) kullkita tukuchinka; b) Anti Rimayman tantarikkuna akllaypika: illak iñu illak pichka (0,05 USD) kullkita tukuchinka; c) Mamallakta, marka kamachiy killkakkunata, Markakamakkunata akllaypika: illak iñu chunka pichka (0,15 USD) kullkita tukuchinka; d) Ista Mamallakta killkakkunata akllaypika: illak iñu kimsachunka (0,30 USD) kullkita tukuchinka; e) Kitipushakta akllaypika: illak iñu chunka pichka (0,15 USD) kullkita tukuchinka; f) Kunakkunata akllaypika: hatun kullkamanta (60%) suktachunka patsakri kullkita tukuchinka; g) Kitilli tantanakuyman tantarikta akllaypika: illak iñu kimsa chunka (0,30 USD) kullkita tukuchinka; Kamachiyta rurakkunataka, kamachiyka Mamallakta Tantanakuypi tantarishka kaktami hamutachin.
13 niki.- (Hatunwillaypak kullkitiyay) Mamallakta, Akllaykamayukpak hatun kullkiwan akllay hatunwillayta willak killkakpi, ankipi, karurikuchikpi, llikawillaypi tukuy shuklla runa akllarikukta, tawka runakuna akllarikukta, paklla kitilli tantariman shuklla pankapi shuyurishpa llushichun kullkita kunka.
14 niki.- (Mana willaykachana) Akllaymanta willaykachay mita punchakunaka, Mamakamachiypi tiyak uchilla kamachiy nishka shina awllikunawan, Mamallaktapak kamaywasiwan willaykachayta, willakpankata mana ruranachu; Mamallakta charishkakunata, tiyakkunata hapishpa willaykachayta mana ruranachu.
Willaykachana willakpankata willak killkakpi, ankipi, karurikuchikpi, llikawillakpi akllaykatikuk hawa shukpakllawan llankayyuyarita mana ruranachu.
Kariwarmi akllarikukkuna, llaktay tantanakuykunapash kariwarmi llaktayukkunaman puchu karaykunata, pukllanakunata mana kunachu.
15 niki.- (Uchilla kamachiykunata paktachina) Akllay Awllipak tantanakuykuna Mamakamachiypi tukuyta nishkata, Akllay Hatun Kamachiypi, shuktak watarishka kamachikunapi nishkata paktachinka; kay kamachiykunaka kunan uchilla kamachiykuna katikukta mana harkankachu, akllay katikuk paktachunmi yanapanka.
Nishka paktachika churashka kamachiyta pantarikpi, pakikpi, anchata llakichikpi wanachimanmi chutarinka.
Mutsurikpika, paypak ushay kuskapi ushankapash, Mamakamachiy nishka mushuk nikichina uchilla kamachiykunata ñanyachinkapa churana.
KIMSANIKI WANKURIY Kamaywasita yallichimanta
16 niki.- (Rantinchiy katikuy) Shukkutin Mamakamachiy arinishka kakpi, kamaywasikunata rantinchinata Mamakamachiypi rikushka kakpi, rantichina katikuyta tiyachishka uchilla kamachiypi katikpimi rikuchishkata mirachinka.
17 niki.- (Kamachiy Awlli) 15 wayru killapi, 2006 watapi akllashka kariwarmi awkik kamachiy killkak, kipa kamachiy killkak mita tukurikta hatunpi willarin.
Mallik hatuntapuy imashina llukshishka hatun willayta rurashka pichka puncha kipa Mamakamachiyta Killkak Tantanakuy tantarinka, kaypika kamachiy killkachun minkashka, rikurayak tantanakuyta wallparinka, Mamallakta Tantanakuy charishka chay llaktayta paktapakta kachun charirayana yuyaywan tantachinka.
Kamachiy killkak, rikurayak minkashka tantanakuyka Mamakamachiypi rikushka Mamallakta Tantanakuypak awllikunata paktachinka, paykunaka kamachiy killkakta akllankamatiyachinkakama llankanka, imashinami kay rantichi kamachishka tiyachishkata paktachinka.
18 niki.- (Akllay Awlli) Kay rantichi kamachishkapi tiyachishka utkashpa akllay katikuyta rurachun nishkata yanapana, Mamakamachiyta Killkak Tantanakuy ashalla pachapak Akllakkamayukta wallpanka, Kimsatanrishka Akllak Allichik churankapash.
Kay tantanakuyman shina tiyachishkakunaka, Mamakamachiypi killkashka shina mayhan mishanakuypi mishakkunawan rantinchishka kanka.
Akllari katikuyka akllay katikuy shukkutin tukurikpimi kallarinka.
19 niki.- Kimsatantarishka Hatun Akllakpi, Marka akllakpi awllikkuna, llankakkuna mana hawalla shutichishka, mana kuyuchinallakunaka Akllay Awllipi paypak awlliwan katinkakuna; paykunaka mushuk tantanakuy mutsurik akllay katiman, chaniman watashkami kanka.
Kimsatantarishka Hatun Akllakpak charishkunaka Akllay Awllipak charimushka pakma tukunkapa yallinkakuna.
Shukka Utkachik Pushakmanta, shukka Mamallakta Tantanakuymanta, shukka Achiklla Awlli Rikurayak Tantanakuymanta kachashkakunami. Tukuy kachashkakuna, paykunata katikkunapash llaktay wanachiman watarishkami kanka.
21 niki.- (Mamallakta Paktakaywasi) Hatun tapuymanta llukshishkata chunka (10) punchapi hatunwillayta rurashka kipa, kimsachunka shuk (31) Paktakay Hatun Wasipi kariwarmi llankak kamachikkunapak mitapash tukurinka. Mamallakta Akllaykamayuk kimsachunka shuk (31) Mamallaktapak Paktakay.
Wasipi llankak kariwarmi kamachiykunamanta ishkaychunka shuk (21) kariwarmita tukuyllapak ñawpakpi akllankapa shuk kushikuyta tantachinka, paykunaman kishpichik awllikunata paktachichun Mamallakta Paktakaywasita minkanka, shutichishkakuna tiyarinkakama minkanka, kaypakka Mamakamachiypi killkashkatami paktachinka.
22 niki.- Kamachik Tantanakuypak wallpayta, awllita patachichik kamachiyta shukkutin hatunwillashka kipa, kay tantanakuyka Mamallakta Paktakaywasita wallpanka, shinallatak markapi Paktakaywasita, Hatunkitipi Tantarishka Kamachik, Wanachikkunatapash tantachinka, kamachiykunatapash churanka.
23 niki.- Mamallakta Paktakaywasita chawpishpa mushukyachinata, kimsa wata kipami rurana kan, paypak llankayta tukuchinata charik kamachikkunami akllarinka; chaypakka alli mana alli llankashkata rikuna kanka.
Kanchis ashalla iñuta charik paykunapak awllimanta anchurinka.
Sukta wata huntapi, katik chawpi mushukyari tiyakpi kanchis kamachikkuna llukshinaka, paykuna chunkachusku kamachikkuna kallaripi sakirishkamanta llukshichinka, alli mana alli llankashkata rikushpa, kanchish ashallata iñuta charikkuna llukshinka.
Sakirik kanchis alli yachakkunaka iskun watatami awllinka.
24 niki.- (Paktakay awllikkuna tiyarayay) Paktakay awllikkunapak llankaypi tiyarayayta kamarin, Mamallaktapak Paktakaywasipi, markapi Paktakaywasipi, Tantarishka Kamachik llankak mana kuyuchinallakunaka kutin, Mamallaktapak Paktakaywasipi, markapi Paktakaywasipi, Tantarishka Kamachik kunaka shinallatak llankayman, shinallatak kullkiwan llankachun tiyachishka kanka. Paykunaka allita, mana alli llankashkata rikushpa tiyachinka.
25 niki.- (Mamakamachiy Rikukwasi) Shuk kutin: Kamachiy Tantanakuypak, Utkachikpak, Achikllay Runakunata Rikurayakpak mushuk awllikunata shayachishpaka kariwarmi kamachikkunata chanichun minkashkata tantachinka, chanishkakuna shukniki Mamakamachiy Rikukwasiman llankankapa yaykunka.
Sapan awllikunami iskunllapash (9) akllarichun rikuchinka.
Imashina mishanakuna uchilla kamachiykunata, imashina katinakunataka Llaktayuk Chaypikachun Rikurayak Tantanakuymi churashka kanka.
Mamakamachiy Rikukwasipi tantarik kariwarmi kamachikkunata kallari kimsanikipi mushukyachina urmakpika, mayhankunaman llankay tukurikta rikushpa kushikuywan akllarinkakuna.
Ishkaynikipi mushukyachina urmakpika, shukkutin shutichishkamanta sukta (6) puchurik kariwarmi kamachikpuramanta kushiyachishka kanka.
26 niki.- Mamamachiyta Rikuk Tantarishka Kamachikkuna mana hawalla shutichishkakuna, mana kuyuchinallakunaka, Mamakamachiy Rikukwasipi paykunapak awllita mañachishpa katinka, alli mana alli llankashkata rikushpa, chayta akllashka kipami llankayta kallarinka.
27 niki.- (Shuktak tantarikunata rantinchiy) Mamallakta Kamachik Tantanakuyman, Mamakamachiy Rikukwasiman Tantarishka Kamachik, Hatun Akllakman Tantarishka Kamachikunapak mitaka, mushuk Kamachik Tantanakuypak Rimayta Charikkuna, Mamakamachiyman tantarishkakuna, Mamallakta Akllaykamayukpak kariwarmi kunakkuna, Akllay Allichikman tantarikkuna tiyarikpimi tukurinka.
Paykunaka Mamakamachiypi killkashka imashina rantinchik kamachishkata katishpami akllarinkakuna.
28 niki.- (Hawalla shutichishkakuna kaway) Mamakamachiy Killkak Tantanakuy awllikunata pushachun hawalla shutichishkakuna, imashinami: Mamallaktapak llankayta Pushakta, Kamachiy Yanapakta Pushakta, Llaktayuk Rikurayak Pushakta, Tukuylla Ukllak Pushakpi, Karuwillanakuypakpi, Hatun Kamaywasipi, Kullkikullka Wasipi, Kawsaykamaypi Hatun Hamutachikta Pushakta, imashina Mamakamachiy nishkawan llankakkunapash mayhankuna paykunapak ranti tiyarinkakakami chaypillatak kanka.
29 niki.- (Llaktayuk Chaypikachun Rikurayak Tantanakuy) Kamachiy minkashka, chunkapichka puncha (15) mita kipa, Llaktayuk Chaypikachun Rikurayak Tantanakuyman tantarikkunataka chimpapurashpa mishashpa, llaktayukkuna rikurayashka, chanishka, mananishkapash akllarinka.
Shukkutin Tantanakuy shayarishpaka akllachun minkarik llaktayukkunata tantachinka, paykuna imashina Mamakamachiy, kamachiy nishkawanmi kamachikkunata, awllikkunata akllankapa tantachinka.
Kamachiyta churankakama, Llaktayuk Chaypikachun Rikurayak Tantanakuyka llaktayuk akllak minkarik wallparichun patachinka, sapan mishanakuypak uchilla kamachiyta churanka, akllashkakunaka tukuykunata akllachik kamachikkuna shayarishka kipa kayashka kanka, Rantinchik Kamachikmi nisha ninmi.
Achikllay Awllikta Rikurayak shutipi rikurikkunata churanatapash ushanmi, paykunaka llaktayukkunapak ukupi akllanata minkashkami kanka.
Llaktayuk Chaypikachun Rikurayak Tantanakuyka, pay tiyarishkamanta yupashka patsak ishkaychunka puncha(120) mitapi, paypak tantanakuyta, awllinata patachichun shuk mushuk tantachik kamachiyta killkanka; mushuk kamachiyta Mamallakta Tantanakuy rikuchun yallichinka.
30 niki.- Ama shuwachun Minkashka Rikurayak Llaktakuyakpak, Mamallakta Killkakamayukpak shuwa harkakpak tukuylla mitachikunaka, llankakkuna mana hawalla shutichishka, mana kuyuchinallakunaka, Llaktayuk Chaypikachun Rikurayak Tantanakuymanmi llankankapa tantarinka.
Shuwayta Rikurayay Minkashka Llaktakuyak charimushkakunaka, Llaktayuk Chaypikachun Rikurayak Tantanakuypak, pakma tukunkapami yallinka.
TUKURIPI NISHKA Ecuador Mamallaktapak runakuna Hatuntapuypi kay Mamakamachiyta arinishka kipa, Kamachiy Kipukpi killkachishka kipa willashka punchamantami purikallarinka.
